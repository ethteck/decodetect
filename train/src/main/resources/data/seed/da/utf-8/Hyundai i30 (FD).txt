Hyundai i30 er en lille mellemklassebil fra den sydkoreanske bilfabrikant Hyundai Motor. Den første generation, kaldet FD, blev i den femdørs serieversion præsenteret på Geneve Motor Show i marts 2007, og kom på markedet i juli 2007.
Med i30 indførte Hyundai i Europa nye betegnelser for deres modeller. Siden foråret 2008 findes i30 også som stationcar (i30 cw). Siden efteråret 2008 sælges modellen også i USA under navnet Elantra Touring.
I fabrikantens modelprogram afløste modellen i Europa Elantra, og var placeret mellem minibilen Accent og den store mellemklassebil Sonata.
I forsommeren 2010 fik i30-serien et facelift. Her blev bl.a. frontpartiet modificeret med kølergrill a la SUV'en ix35.
På Frankfurt Motor Show 2011 præsenterede Hyundai en ny udgave af i30, som kom på markedet i foråret 2012. Den nye i30 er vokset i dimensioner og bagagerumsvolumen. Til de tekniske nyheder hører bl.a. knæairbag til føreren, adaptivt kurvelys, instrumenter med højopløseligt TFT-LED-målere og elektrisk parkeringsbremse.


Produktion
Hyundai i30 er ligesom søstermodellen Kia cee'd specielt udviklet til Europa og er tænkt som mærkets volumenmodel. Designet i Hyundais europæiske designcentrum i Rüsselsheim, blev modellen siden november 2008 bygget på Hyundai Motor Manufacturing Czech's fabrik i Nošovice, Tjekkiet. De førhen til Europa importerede biler blev bygget i Ulsan, Sydkorea. Til andre eksportmarkeder som f.eks. Australien bygges i30 fortsat i Ulsan.
På fabrikken i Nošovice blev der i 2010 bygget ca. 130.598 Hyundai i30 og i30cw.


Facelift
I forsommeren 2010 gennemgik i30 et facelift, hvor frontpartiet og hækskørterne blev modificeret.
I forbindelse med faceliftet blev de forskellige udstyrsvarianter udvidet og garantien forlænget fra tre til fem år:

Classic fik som standardudstyr tågeforlygter, gearskifteindikator samt en nydesignet gearknop.
Comfort fik derudover elektrisk indklappelige sidespejle, automatisk klimaanlæg, midterarmlæn bagi med drikkevareholdere og Coming Home-funktion.
Style har fartpilot, bakalarm, regnsensor samt forrudeviskerafiser.
Premium-modellen udgik, da dens features nu er en del af de øvrige udstyrsvarianter.Hyundai i30 (2010−2012)
		
		
		


Teknik
i30 deler platform og teknisk basis med den i januar 2007 introducerede Kia cee'd. Begge biler blev bygget på samme samlebånd i Nošovice, Tjekkiet og fandtes med de samme motorer.


Motorer og gearkasser
Alle motorvarianter trak på forhjulene, var placeret foran på tværs og rådede over antispinregulering, som var en del af det standardmonterede ESP-system. Motorerne har fire cylindre og 16 ventiler, og opfyldte Euro4. 1,4- og 1,6-litersmotorerne har siden august 2010 opfyldt Euro5. På dette tidspunkt blev 2,0-litersmotorerne taget af programmet, da de ikke kunne opfylde den fra januar 2011 krævede Euro5-norm, og 1,4- og 1,6-litersmotorerne kunne også fås med start/stop-system (i30 blue), som reducerer brændstofforbruget.


Styretøj og bremser
Alle versioner var udstyret med en hastighedsafhængig, elektrohydraulisk servostyring med tandstangsstyring. Kun dieselmodellen med 90 hk havde elektrisk servostyring.
2-kreds bremsesystemet havde skivebremser på alle fire hjul (indvendigt ventileret foran) og bremseforstærker.


Udstyr frem til forsommeren 2010
i30 blev frem til 2010 solgt i fire forskellige udstyrsvarianter: Classic, Comfort, Style og Premium. Premium-modellen udgik i rammerne af faceliftet i 2010 og dens udstyr integreret i de øvrige udstyrsvarianter.
Bilen havde som standard i alle udstyrsvarianter seks airbags, ABS, ESP, kørecomputer, cd/mp3-afspiller med USB- og AUX-tilslutning, el-ruder foran samt centrallåsesystem. I de højere udstyrsvarianter kom der flere udstyrsdetaljer, som ikke kunne fås enkeltvis. Så f.eks. kunne sædevarme kun fås til Style og Premium i kombination med mere ekstraudstyr indeholdt i disse versioner. Udover udstyrsvarianten kunne kun lakeringen vælges frit af kunden. Deurdover tilbød Hyundai ekstraudstyr til eftermontering, som f.eks. parkeringshjælp, alufælge samt navigationssystemer.


Udstyr fra forsommeren 2010
Siden faceliftet i forsommeren 2010 har udstyrsvarianterne forandret sig lidt. Ændringerne berørte følgende udstyrsdetaljer:


Kilder


Eksterne henvisninger