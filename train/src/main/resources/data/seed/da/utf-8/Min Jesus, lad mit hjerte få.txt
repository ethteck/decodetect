Min Jesus, lad mit hjerte få er en dansk salme som Carl Nielsen satte musik til.


Tekst
I Carl Nielsens nodebog er teksten krediteret som "Gammel dansk". 
I Den Danske Salmebog er den krediteret til Biørn Christian Lund i 1764, med bearbejdning i 1778 og til N.F.S. Grundtvig i 1846.
Den strofiske sang er på 4 strofer med hver 4 verselinjer, hvor rimmønstret er abab, der dog ikke med moderne udtale passer i første og anden strofes anden og fjerde linje, hvor "dig" skulle have rimet på "umistelig" og "lystelig" ifølge rimmønstret.


Melodi
I Salmebogens tidligere version er til teksten foreslået en melodi af Johann Crüger fra 1653.
Carl Nielsen har stået for en nyere melodi, som han senere benyttede som et tema i sin blæserkvintet.
Et centralt motiv i melodien forekommer allerførst med Min Jesus, lad:

Motivet bliver gentaget ved tekstens 2. verselinje: en sådan smag, og med variation og transponering bliver det også gentaget i tredje verselinjes at dag og nat.

Motivet i dets oprindelige form findes også i begyndelsen af Carl Nielsens melodi til salmen Der er en vej, som verden ikke kender, hvor det dog optræder originalt i G-dur. 
I Carl Nielsens bog fra 1919 er sangen sat i A-dur og dens toneomfang er en lille decim der går fra et cis til et e.

Senere udgivelser har transponeret melodien en halvtone ned til As-dur eller endnu længere ned til G-dur.


Udgaver
Salmen er at finde  i Den Danske Salmebog som nummer 217 i Salmebogsversionen fra 2003, hvor den står under "Troen på Guds Søn - Påske".
I den tidligere version fandtes den som nummer 189.
Melodi og tekst er som en af 49 i Carl Nielsens bog Salmer og åndelige Sange: Halvhundred nye melodier for hjem, kirke og skole udgivet med ophavsret i 1919 af Wilhelm Hansen, Musik-Forlag.
Kaare Norge står for en guitar-version af blæserkvintets variationer indspillet i 2008.
http://www.kb.dk/da/nb/tema/fokus/mdrsang/cnjesus.html


Referencer


Eksterne henvisninger
Min Jesus, lad mit hjerte få i Den Danske Salmebog (nr. 217)