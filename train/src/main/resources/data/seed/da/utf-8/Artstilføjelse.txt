Botaniske artstilføjelser er det andet led i det botaniske navn. Det er også det led i navnet, som beskriver planten. Der gives ingen faste regler for, hvordan man skal vælge artstilføjelsen, når man skaber et nyt navn, og derfor kan tilføjelserne grupperes på mange forskellige måder.
I daglig tale kaldes tilføjelsen ofte for "artsnavnet". Det korrekte artsnavn består i virkeligheden af to led: slægtsnavnet og artstilføjelsen, men det er ofte tilføjelsen, der svarer bedst til det gammelkendte, danske navn, og derfor falder det let at begå fejltagelsen.
Nedenfor er nogle af de mest brugte artstilføjelser oversat til dansk.


Geografiske betegnelser
altaicus (-a, -um): fra Altaibjergene
amurensis (-e): fra Amurområdet
asiaticus (-a, -um): fra Asien
atlanticus (-a, -um): fra Atlasbjergene
australis (-e): sydlig
avellanus (-a, -um): fra Abella (Italien)
borealis (-e): nordlig
capensis (-e): fra Kapprovinsen
carpathicus (-a, -um): fra Karpaterne
caucasicus (-a, -um): fra Kaukasus
chinensis (-e): fra Kina
europaeus (-a, -um): fra Europa
helveticus (-a, -um): fra Schweiz
himalaicus (-a, -um): fra Himalaya
hispanicus (-a, -um): fra  Spanien
japonicus (-a, -um): fra Japan
lusitanicus (-a, -um): fra Portugal
nipponicus (-a, -um): fra Nippon (Japan)
occidentalis (-e): vestlig
orientalis (-e): østlig
pannonicus (-a, -um): fra Ungarn
pyrenaicus (-a, -um): fra Pyrenæerne
sinensis (-e): fra Kina


Biotopbetegnelse
alpinus (-a, -um): alpe-
aquaticus (-a, -um) / aquatile (-is): vand-
arvensis (-e): ager-
campestris (-e): mark-
collinus (-a, -um): bakke-
littoralis (-e): strand-
maritimus (-a, -um) / marinus (-a, -um): hav-
montanus (-a, -um): bjerg-
nemoralis (-e) / nemorosus (-a, -um): lund-
palustris (-e) / paludosus (-a, -um): kær-
pratensis (-e): eng-
sylvaticus (-a, -um) / sylvestris (-e): skov-
uliginosus (-a, -um): kær-


Vækstformbetegnelse
acaulis (-e): stængelløs
arboreus (-a, -um): træagtig
arborescens: bliver træagtig
ascendens: opstigende
cirrhosus (-a, -um): med ranker
fastigiatus (-a, -um): med oprette grene
fruticosus (-a, -um): buskagtig
horizontalis (-e): vandret voksende
humilis (-e): lavtvoksende
major (-us): stor
minor (-us): lille
nanus (-a, -um): dværg-
natans: svømmende
pendulus (-a, -um): hængende
procerus (-a, -um): høj
procumbens: krybende
prostratis (-e): fladtliggende
repens: krybende og rodslående
scandens: klatrende
suffruticosus (-a, -um): halvbuskagtig


Bladbeskrivelse
angustifolius (-a, -um): smalbladet
argutus (-a, -um): skarp
alternifolius (-a, -um): med spredte blade
coriaceus (-a, -um): læderagtig
crassifolius (-a, -um): tykbladet
deciduus (-a, -um): løvfældende
folius (-a, -um): blad
glaber (-bra, -brum): hårløs
heterophyllus (-a, -um): forskelligtbladet
hirsutus (-a, -um): hårklædt
incanus (-a, -um): grådunet
integrifolius (-a, -um): uden takker eller tænder
laevigatus (-a, -um): poleret
latifolius (-a, -um): bredbladet
macrophyllus (-a, -um): storbladet
maculatus (-a, -um): plettet
microphyllus (-a, -um): småbladet
mollis (-e): blød
nitidus (-a, -um): blank
obtusus (-a, -um): butbladet
parvifolius (-a, -um): småbladet
phyllus (-a, -um): blad
pictus (-a, -um): farvet
pinnatus (-a, -um): finnet
platyphyllus (-a, -um): bredbladet
reticulatus (-a, -um): netåret
sempervirens: stedsegrøn
splendens: skinnende
tomentosus (-a, -um): korthåret
variegatus (-a, -um): tofarvet
velutinus (-a, -um): fløjlsagtig


Blomsterbeskrivelse
campanulatus (-a, -um): klokkeformet
floribundus (-a, -um): rigtblomstrende
grandiflorus (-a, -um): storblomstret
macropetalus (-a, -um): med store kronblade
nudiflorus (-a, -um): nøgen, dvs. bladløs blomst
nutans: nikkende
paniculatus (-a, -um): topblomstrende
parviflorus (-a, -um): småblomstret
pauciflorus (-a, -um): med få blomster
polyanthus (-a, -um): mangeblomstret
racemosus (-a, -um): klaseblomstrende
spicatus (-a, -um): aksblomstrende
stellatus (-a, -um): stjerne-
triflorus (-a, -um): blomstrende tre ad gangen
umbellatus (-a, -um): skærmblomstrende
uniflorus (-a, -um): enkeltblomstret


Farvebeskrivelser
albus (-a, -um): hvid
argenteus (-a, -um): sølv
atropurpureus (-a, -um): mørkpurpur
atrorubens: mørkerød
atrosanguineus (-a, -um): mørk blodrød
atrovirens: mørkegrøn
aurantiacus (-a, -um): orange
aureus (-a, -um): guld
bicolor: tofarvet
candicans: som bliver hvid
carmineus (-a, -um): karminrød
carneus (-a, -um): kødfarvet
caeruleus (-a, -um): blå
cinereus (-a, -um): askegrå
concolor: med ensartet farve
discolor: tofarvet
ferrugineus (-a, -um): rustfarvet
flavus (-a, -um): bleggul
glaucus (-a, -um): havgrøn
lacteus (-a, um): mælkehvid
lilacinus (-a, -um): lilla
luteus (-a, -um): gul
niger (-gra, -grum): sort
puniceus (-a, -um): karminrød
purpureus (-a, -um): purpurrød
roseus (-a, -um): rosenrød
ruber (-bra, -brum): rød
sanguineus (-a, -um): blodrød
striatus (-a, -um): stribet
tricolor: trefarvet
variegatus (-a, -um): spættet
versicolor: med farveskift
violaceus (-a, -um): violet
viridis (-is): grøn


Beskrivelse af stank, lugt eller duft
aromaticus (-a, -um): aromatisk
citriodorus (-a, -um): med citronduft
foetidus (-a, -um): stinkende
fragrantissimus (-a, -um): mest duftende
graveolens: med ubehagelig lugt
odoratus (-a, -um): duftende
odorantissimus (-a, -um): sødest duftende
moscatus (-a, -um): moskusduftende
suaveolens: sødt duftende


Henvisning til andre planter
acerifolius (-a, -um): blade som Løn
affinis (-is): knyttet til en anden plante
bignonioides: ligner Bignonia
jasmineus (-a, -um): ligner Jasmin
liliiflorus (-a, -um): liljeblomstret
platanoides: Platanlignede
pseudoplatanus: uægte Platan
salicifolius (-a, -um): blade som Pil
tulipifer (-a, -um): tulipanblomstret


Andre kendetegn
aestivalis (-is): sommer-
alatus (-a, um): vinget
amabilis (-is): yndig
ambigus (-a, um): tvivlsom
amoenus (-a, um): charmerende
autumnalis (-is): efterårs-
baccatus (-a, -um): bærbærende
bellus (-a, um): smuk
catharticus (-a, -um): udrensende
communis (-e): almindelig
commutatus (-a, -um): ændret
confusus (-a, um): forvirrende
dulcis (-e): sød
edulis (-e): spiselig
floridus (-a, -um): blomstrende
formosus (-a, -um): smuk
hybridus (-a, -um): krydsning
insignis (-e): markant
intermedius (-a, -um): midt imellem
medius (-a, -um): mellem
officinalis (-e): apoteks-
praecox: tidlig
pulchellus (-a, -um): smuk
speciosus (-a, -um): pralende
sativus (-a, um): dyrket
utilis (-e): nyttig
vernalis (-e): forårs-
vulgaris (-e): almindelig