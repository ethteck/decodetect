Ust-Kut (russisk: Усть-Кут, tr. Ust-Kut) er en by i Irkutsk oblast, Sibiriske føderale distrikt i Den Russiske Føderation omkring 980 kilometer nord for oblastens administrative center, Irkutsk. Byen har 41.689(2018) indbyggere og blev grundlagt i 1631.


Etymologi
Bynavnet betyder "udmundingen af Kuta", på evenkisk betyder "Kuta" "mose".


Geografi
Ust-Kut ligger i den centrale del af Irkutsk oblast ved Kutas udmunding i Lena-flodens øvre løb. Byen er ligger hovedsageligt på venstre bred af Lena og Kuta. Længden fra vest til øst i en lige linje er omkring 28 km, langs floden omkring 34 km.
Ust-Kut har en af de største flodhavne i Den Russiske Føderation, kaldet Osetrovo, der håndterer 1,5 million tons gods om året.
Afstanden fra Ust-Kut til Irkutsk er 1.385 km med jernbane, 973 km via vej og 510 km i luftlije. Afstand til Bratsk er 320 km. Nærliggende byer er Zjeleznogorsk-Ilimskij (107 km mod vest) og Kirensk (300 km mod nord-øst).


Klima
Ust-Kut har tempereret fastlandsklima med lange, kolde vintre og korte, varme somre. Den koldeste måned er januar med en gennemsnitstemperatur på - 25 °C, den lavest målte temperatur i Ust-Kut var - 58 °C. Den varmeste måned er juli med en gennemsnitstemperatur på 17 °C, den højest målte temperatur i Ust-Kut var 42 °C i juni måned. Den gennemsnitlige årlige nedbør er 350 mm.


Historie
Ust-Kut blev grundlagt i det 1631 af den sibiriske kosak ataman Ivan Galkin som lod opfører et ostrog (et lille fort) her. Lokaliteten mistede sin militære betydning i slutningen af 1600-tallet, men blev tiltagende vigtig som en flodhavn for handel på Lena. I årevis var Ust-Kut et sted for eksil for politiske fanger. På saltanlægene i Ust-Kut var en lang række eksilerede polakker, der havde deltaget i opstanden i 1863, på tvangsarbejde. I efteråret 1900 kom Lev Trotskij i eksil i Ust-Kut og tilbragte to år i byen.
I 1951 nåede jernbanen fra Tajsjet frem til Ust-Kut. Byen blev den første og eneste flodhavn ved Lena med jernbaneforbindelse, og dermed et vigtig knudepunkt for fragt til og fra byer langs Lena, blandt andet størstedelen af Jakutien. I 1974 indledtes udvidelsen af jernbanelinjen kendt som Bajkal-Amur-Magistral, østover mod Bajkalsøen og videre. Byen blev hovedkvarter under konstruktionen af den vestlige del af denne jerbanelinje.


Indbyggerudvikling
Note: Data fra folketællinger


Referencer


Eksterne henvisninger

Uofficiel byhjemmeside (russisk)