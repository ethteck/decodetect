ProKennex er en taiwansk producent af ketsjersportsudstyr til tennis, squash, badminton og racquetball. Virksomhedens hovedkvarter er i Taichung. Virksomhedens produkter blev globalt udbredte i 1980'erne, hvor produktion i Taiwan boomede grundet gunstige økonomiske forhold. Moderselskabet Kunnan Enterprise Ltd. har haft finansielle vanskeligheder siden midten af 1990'erne, hvilket har medført en tilbagegang i brugen af ProKennex-navnet på globalt plan. I dag fokuseres på en niche af forbrugere der er interesserede i teknologiske forbedringer indenfor ketsjersport. Det sker ved, at virksomheden promoverer sine produkter ved at fremhæve sig som en "science and design company", snarere end en producent af standardketsjere.


Historie
Forløberen til virksomheden begyndte i 1965 da Lo Kunnan, søn af en plastiklejetøjsvåbenproducent, begyndte af producere træbadmintonketsjere i baghaven af sin fars hus. I 1968 begyndte Lo Kunnan at producere trætennisketsjere, efterfulgt af aluminiumsketsjere i 1973. 
I 1978 lancerede Lo Kunnan en sportsudstyrsvirksomhed Kunnan Enterprises Ltd., med ProKennex som tilhørende ketsjermærke. I følge virksomheden selv så skrev de historie i 1980, eftersom de fremstillede verdens første mid-size grafit-tennisketsjer, efterfulgt af verdens første grafit-squashketsjer i 1983.


Referencer