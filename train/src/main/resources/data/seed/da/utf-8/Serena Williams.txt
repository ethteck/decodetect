Serena Jameka Williams (født 26. september 1981) er en amerikansk tennisspiller, der i en årrække har været blandt de allerbedste i verden og vundet 72 WTA-titler (pr. 2017). Hun er lillesøster til tennisspilleren Venus Williams. Serena bor i Palm Beach Gardens i Florida.


Karriere
Serena vandt sin første tennisturnering da hun var fire og et halvt år gammel. Før hun var 10 år havde hun deltaget i 49 turneringer, og vundet 46 af dem.
Hun blev professionel i september 1995, 14 år gammel. I 1997, da hun var rangeret som nummer 304 i verden, slog hun både Monica Seles og Mary Pierce i turneringen Ameritech Open i Chicago. Hun endte sæsonen som nummer 99 i verden. Hun nåede første gang toppen af WTA-ranglisten 8. juli 2002, efter at hun første gang havde vundet såvel French Open som Wimbledon dette år, begge for første gang. Hun har i alt ligget på førstepladsen i 316 uger, hvilket er tredjebedst blandt alle siden indførelsen af den åbne periode i 1968. Hendes længste sammenhængende periode på førstepladsen var på 186 uger, hvilket er rekord (delt med Steffi Graf). Blandt hendes mange sejre er 23 grand slam-sejre, heraf syv i både Australian Open og Wimbledon; de 23 sejre er også rekord i den åbne periode. Serena Williams har endvidere spillet en hel del double med søsteren Venus. Parret har ligeledes haft stor succes, idet de har vundet 23 turneringer, heraf 14 grand slam-turneringer. Endelig har hun spillet nogle få turneringer i mixed double, og det har givet to grand slam sejre sammen med Max Mirnyi. I OL-sammenhæng har hun fire triumfer: Guld i single ved OL i London 2012 samt guld i double sammen med Venus ved OL i 2000, 2008 og 2012. 


Privat
I 2011 blev søsteren Venus Williams diagnosticeret med lidelsen Sjögrens syndrom(sv) og i forlængelse heraf besluttede Venus at overgå til en vegansk / raw diæt, efterfølgende besluttede Serena at gøre det samme i solidaritet med søsteren.
Efter sin seneste grand slam-sejr i Australian Open 2017 har Serena Williams meldt afbud til flere turneringer på grund af en knæskade, og i april samme år blev det offentliggjort, at hun er gravid og dermed ikke spiller resten af året.
Den 1. september  2017, fødte Williams en pige, som har fået navnet Alexis Olympia Ohanian, Jr.


Grand Slam resultater (Single)
Tegnforklaring:
– = Ikke deltaget, kv = Slået ud i 1. runde efter at have vundet kvalifikationsturneringen, 1 = Slået ud i 1. runde, 2 = Slået ud i 2. runde, 3 = Slået ud i 3. runde, 4 = Slået ud i 4. runde, KF = Slået ud i kvartfinalen, SF = Slået ud i semifinalen, TF = Tabende finalist, V = Vinder


Grand Slam-titler
 US Open:
Mixed double: 1998 (sammen med Max Mirnyi)
Double damer: 1999 (sammen med Venus Williams)
Single damer: 1999 (besejrede Martina Hingis med 6-3, 7-6 i finalen)
Single damer: 2002 (besejrede Venus Williams med 6-4, 6-3 i finalen)
Single damer: 2008 (besejrede Jelena Janković med 6-4, 7-5 i finalen)
Double damer: 2009 (sammen med Venus Williams)
Single damer: 2012 (besejrede Viktoria Azarenka med 6-2, 2-6, 7-5 i finalen)
Single damer: 2013 (besejrede Viktoria Azarenka med 7-5, 6-7, 6-1 i finalen)
Single damer: 2014 (besejrede Caroline Wozniacki med 6-3, 6-3 i finalen)
 French Open:
Double damer: 1999 (sammen med Venus Williams)
Single damer: 2002 (besejrede Venus Williams med 7-5, 6-3 i finalen)
Double damer: 2010 (sammen med Venus Williams)
Single damer: 2013 (besejrede Marija Sjarapova med 6-4, 6-4 i finalen)
Single damer: 2015 (besejrede Lucie Safarova med 6-3, 6-7, 6-2 i finalen)
 Wimbledon:
Mixed double: 1998 (sammen med Max Mirnyi)
Double damer: 2000 (sammen med Venus Williams)
Double damer: 2002 (sammen med Venus Williams)
Single damer: 2002 (besejrede Venus Williams med 7-6, 6-3 i finalen)
Single damer: 2003 (besejrede Venus Williams med 4-6, 6-4, 6-2 i finalen)
Double damer: 2008 (sammen med Venus Williams)
Single damer: 2009 (besejrede Venus Williams med 7-6, 6-2 i finalen)
Double damer: 2009 (sammen med Venus Williams)
Single damer: 2010 (besejrede Vera Zvonarjova med 6-3, 6-2 i finalen)
Single damer: 2012 (besejrede Agnieszka Radwanska med 6-1, 5-7, 6-2 i finalen)
Double damer: 2012 (sammen med Venus Williams)
Single damer: 2015 (besejrede Garbiñe Muguruza med 6-4, 6-4 i finalen)
Single damer: 2016 (besejrede Angelique Kerber med 7-5, 6-3 i finalen)
Double damer: 2016 (sammen med Venus Williams)
 Australian Open:
Double damer: 2001 (sammen med Venus Williams)
Double damer: 2003 (sammen med Venus Williams)
Single damer: 2003 (besejrede Venus Williams med 7-6, 3-6, 6-4 i finalen)
Single damer: 2005 (besejrede Lindsay Davenport med 2-6, 6-3, 6-0 i finalen)
Single damer: 2007 (besejrede Maria Shaparova med 6-1, 6-2 i finalen)
Single damer: 2009 (besejrede Dinara Safina med 6-0, 6-3 i finalen)
Double damer: 2009 (sammen med Venus Williams)
Single damer: 2010 (besejrede Justine Henin med 6-4, 3-6, 6-2 i finalen)
Double damer: 2010 (sammen med Venus Williams)
Single damer: 2015 (besejrede Marija Sjarapova med 6-3, 7-6 i finalen)
Single damer: 2017 (besejrede Venus Williams med 6-4, 6-4 i finalen)


Kilder


Eksterne henvisninger

Serena Williams' Officielle hjemmeside

Serena Williams' opslag i Munzinger Sportsarchiv (tysk)
Serena Williams' profil hos den Internationale Olympiske Komité (engelsk)
Serena Williams' profil på Sports-Reference (OL-resultater) (engelsk)
Serena Williams' profil hos WTA Tennis (engelsk)
Serena Williams' profil hos ITF Tennis (engelsk)
Serena Williams' profil hos Fed Cup (engelsk)
Serena Williams' profil hos as.com (spansk)
Serena Williams' profil hos NNDB (engelsk)
Serena Williams' profil hos Encyclopædia Britannica Online (engelsk)

Serena Williams på Internet Movie Database (engelsk)
Serena Williams hos The Movie Database (engelsk)
Serena Williams' hos Encyclopædia Britannica Online (engelsk)