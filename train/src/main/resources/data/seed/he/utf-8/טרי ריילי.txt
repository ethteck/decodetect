טרנס מיטשל "טרי" ריילי (באנגלית Terrence Mitchell "Terry" Riley; נולד ב-24 ביוני 1935) הוא מלחין ומבצע אמריקאי הנחשב לאחד מחלוצי המינימליזם במוזיקה הקלאסית המערבית. יצירתו הושפעה מאד מג'אז וממוזיקה קלאסית הודית. יצירותיו המוכרות ביותר הן In C מ-1964 והאלבום A Rainbow in Curved Air מ-1969, הנחשבות לאבני דרך במוזיקה המינימליסטית.


חייו

ריילי נולד בקולפקס שבקליפורניה ב-1935 ולמד במכללת שאסטה, באוניברסיטת סן פרנסיסקו סטייט, ובקונסרבטוריון של סן פרנסיסקו לפני שקיבל תואר שני בקומפוזיציה מאוניברסיטת קליפורניה בברקלי, בה למד עם סימור שיפרין ורוברט אריקסון. ריילי היה מעורב בפרויקט הניסיוני המרכז האלקטרואקוסטי של סן פרנסיסקו, יחד עם מורטון סובוטניק, סטיב רייך, פאולין אוליברוס ורמון סנדר. המורה שהשפיע בעל ההשפעה הרבה ביותר על ריילי פנדיט פראן נאת (1918–1996), מומחה לשירה הודית קלאסית, שלימד גם לה מונטה יאנג ומריאן זאזילה. ריילי נסע פעמים רבות להודו במהלך הקשר שלהם, ללמוד וללוות אותו נאת בנגינה על טנפורה, טאבלה ובשירה. במהלך שנות ה-60 ריילי נסע לעיתים קרובות ברחבי אירופה בחיפוש אחר השפעות מוזיקליות והתפרנס מנגינת פסנתר בבארים. ב-1971 הצטרף לסגל מכללת מילס כמורה למוזיקה קלאסית הודית. ב-2017 הוענק לריילי תואר דוקטור לשם כבוד במוזיקה מאוניברסיטת צ'פמן.
ריילי מונה את ג'ון קייג' ואת "ההרכבים הנהדרים של ג'ון קולטריין ומיילס דייוויס, צ'ארלס מינגוס, ביל אוונס וגיל אוונס", כהשפעות על יצירתו.ריילי החל את שיתוף הפעולה הארוך שלו עם רביעיית קרונוס כאשר פגש את מייסדה דייוויד הרינגטון בזמן עבודתו במכללת מילס. במהלך הקריירה שלו, ריילי הלחין 13 רביעיות מיתרים עבור ההרכב, בנוסף ליצירות אחרות. ריילי כתב את יצירתו התזמורתית הראשונה, ארמון האזמרגד, ב-1991. ריילי ממשיך ללמד ולהופיע כזמר ראגה וכפסנתרן. הוא נשוי לאן ריילי ויש לו שני בנים ובת.


טכניקות
המוזיקה של ריילי מבוססת בדרך כלל על אלתור באמצעות סדרה מודאלית.
בשנות ה-50 עבד ריילי עם לולאות של סרטים מגנטיים בעזרתו של מהנדס קול, ריילי המשיך ליצור מניפולציות של הקלטות ליצירת אפקט מוזיקלי, באולפן ובהופעות חיות לאורך הקריירה שלו. יצירה מוקדמת של ריילי בטכניקה זו נקראת Music for the Gift ‏(1963) ומשתמשת בנגינת החצוצרה של צ'ט בייקר. באמצע שנות ה-60 ניגן ריילי עם חברו לה מונטה יאנג ועם נגן הטאבלה אנגוס מקליס וג'ון קייל, ממייסדי הוולווט אנדרגראונד. ריילי מצוין כהשראה לנגינת הקלידים של קייל בשירו All Tomorrow's Parties שהופיע באלבום הוולווט אנדרגראונד וניקו מ-1966.
Baba O'Riley, שירה של להקת The Who הוא מחווה, בחלקו, להשפעתו של ריילי על מנהיג הלהקה פיט טאונסנד.


קישורים חיצוניים

 טרי ריילי, באתר iTunes  (באנגלית)
 טרי ריילי, באתר Spotify
 טרי ריילי, באתר Last.fm (באנגלית)
טרי ריילי, באתר Komponisten der Gegenwart
 טרי ריילי, באתר Allmusic (באנגלית)
 טרי ריילי, באתר MusicBrainz (באנגלית)
טרי ריילי, באתר Discogs (באנגלית)
 טרי ריילי, באתר Songkick (באנגלית)  טרי ריילי, במסד הנתונים הקולנועיים IMDb (באנגלית)


הערות שוליים