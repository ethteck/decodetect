כוכב אש (באנגלית: Firestar) היא דמות בדיונית של גיבורת-על מוטאנטית שמופיעה בחוברות הקומיקס ביקום מארוול קומיקס. דמותה הוצגה לראשונה בסדרת האנימציה "ספיידרמן וחבריו המדהימים" מספטמבר 1981, ולאחר מכן הופיעה בהמשכיות יקום מארוול בחוברת Uncanny X-Men #193 ממאי 1985. הדמות נוצרה על ידי הכותבים דניס מרקס וכריסטי מרקס והמאיירים ג'ון רומיטה הבן ודן שפיגל. 
כוכב אש היא האלטר אגו של אנג'ליקה ג'ונס, ילדה בודדה שגדלה בידי אביה וסבתה. היא גילתה שהיא מוטאנטית, ולאחר מות סבתה היא נשלחה לאקדמיית מסצ'וסטס. אמה פרוסט, המלכה הלבנה המקורית של מועדון הלפייר, החלה לאמן את אנג'ליקה בשימוש בכוחותיה וצירפה אותה לקבוצת המוטאנטים הצעירים ההליונס. אולם, היא מעולם לא נשלחה למשימות שטח בשל חוסר שליטתה בכוחה הקטלני ובשל רצונה של המלכה הלבנה להטביע באישיותה סממני אכזריות וחוסר רגישות. המלכה הלבנה הפעילה עליה מניפולציות כדי לגרום לה להיראות כדמות אם אוהבת לאנג'ליקה, וזו האחרונה כלל לא חשדה שפרוסט מתכוונת להשתמש בה כמתנקשת וכשומרת ראש. אולם, חרף ניסיונותיה של פרוסט למנוע מאנג'ליקה חיי חברה, הצעירה פגשה בקבוצת המוטנטים החדשים והתאהבה בקאנונבול.אנג'ליקה למדה אודות כוונותיה האמיתיות של פרוסט והביסה אותה בקרב. היא חזרה לחיות עם אביה משום שהייתה עדיין קטינה, אך שמרה על תלבושתה וזהותה הסודית. היא הייתה לאחת מחברי ההליונס היחידים ששרדו את מתקפתו של הנבל טרבור פיצרוי, ומאוחר יותר הפכה לחברה מייסדת של "הלוחמים החדשים". בנקודה מסוימת היא חברה לקבוצת האוונג'רס, ובעקבות אירועי "בית אם" - בהם מספרם של המוטאנטים צנח באופן דרמטי - הייתה בין הבודדים ששמרו על כוחותיהם המוטאנטים. כאשר חוק רישום העל-אנושיים הצית מלחמת אזרחים בקרב גיבורי-העל, אנג'ליקה בחרה לפרוש מחייה כגיבורת-על.לאחרונה, אנג'ליקה שבה לפעילותה כגיבורת-על כחלק מקבוצות "הדיוות של מארוול" (הגרסה של חברת מארוול לסקס והעיר הגדולה) ו"בני הברית הצעירים". היא הצטרפה לקבוצת האקס-מן של וולברין בחיפושם אחר נייטקרולר.


ראו גם
סטארפייר - דמות בדיונית דומה של חברת DC קומיקס המתחרה


קישורים חיצוניים
דף הדמות באתר הרשמי של מארוול קומיקס
דף הדמות בפרויקט ויקיה של מארוול קומיקס


הערות שוליים