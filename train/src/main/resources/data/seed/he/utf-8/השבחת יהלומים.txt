השבחת יהלומים היא פעולה שבה מראה היהלום משופר, על מנת לשפר את סיכוייו להימכר. למרות זאת, יהלום שלא עבר טיפול השבחה שווה יותר, כספית, מיהלום שעבר השבחה. את ההשבחה עושה במעבדה גמולוגית מומחה בתחום הגמולוגיה, בעזרת ציוד מיוחד. קיימת חובת גילוי נאות לצרכן, בעת המכירה, לגבי כל טיפול השבחה שנעשה ליהלום.
טיפולי ההשבחה התפתחו במהלך השנים, וכיום כוללים טיפולים לשיפור ניקיון היהלום וטיפולים לשיפור צבע היהלום.


סוגי טיפולים
טיפולים לשיפור הניקיון כוללים:

"טיפול גלצים" - מילוי שברים ביהלום בחומר בעל תכונות אופטיות דומות ליהלום, וכך להקנות לו מראה עדין יותר.
"קידוח לייזר" - יצירת צינור קידוח בעזרת לייזר, אל פגם כלשהו ביהלום, על מנת להלבין פגם כהה בעזרת חומצות
"קידוח מיוחד KM" - שימוש בלייזר שלא משאיר צינור קידוח
"הרתחה" - שימוש בחומצות וחום כדי לנקות ולהלבין לכלוכים חיצוניים או פנימייםטיפולים לשיפור הצבע כוללים:

צביעת האבן
הקרנות רדיואקטיביות - חשיפת היהלום לאנרגיה אטומית שגורמת לו לפתח צבע
"HPHT" - תהליך שחושף את היהלום ללחץ וטמפרטורה גבוהים, שגורמים ליהלום לשנות את צבעו


קישורים חיצוניים
Diamond color treatments and identification