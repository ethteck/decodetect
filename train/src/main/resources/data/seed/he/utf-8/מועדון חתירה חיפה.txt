מועדון חתירה חיפה הוא מועדון ספורט חברתי שממוקם במעגן הספורט בנמל הקישון,
מועדון חתירה חיפה, שנוסד בשנת 1935, נמצא במעגן הספורט בנמל הקישון שבחיפה. המועדון מקדם את ספורט החתירה בחיפה ופעילים בו עשרות רבות של חברים החל מבני נוער ועד חברים בגיל 80 ויותר.


היסטוריה
מועדון חתירה חיפה נוסד ב-1935 על ידי מהגרים שברחו משלטון הנאצים בגרמניה והביאו את סירות החתירה שלהם איתם.
שורשי המועדון חוזרים אחורה למספר מועדונים בברלין בעיקר מועדון "Iwriah" ומועדון הסטודנטים היהודי.
בית הסירות החדש של המועדון נבנה על הגדה הדרומית של נחל הקישון ליד חיפה.
מאז הוזז בית הסירות והמועדון פעמיים, ומאז 1962 הוא ממוקם בנמל הקישון קרוב לפתח נחל הקישון.
במשך השנים התנהלה הפעילות המועדון ברציפות- כולל בזמן מלחמת העולם השנייה ומלחמת העצמאות.
חברי המועדון השתתפו בכל האירועים והתחרויות שהיו בארץ וכמו כן בכמה תחרויות בין-לאומיות בארץ ובחו"ל.


הפעילות במועדון
ספורט החתירה אינו כרוך במאמץ חריג ומתאים לכל גיל,
במועדון פעילים למעלה מ 80 חברים בוגרים מהם כשליש נשים.
בבוגרים יש ייצוג לכל קבוצות הגיל החל מחיילים וסטודנטים, ועד לחברים בני 80-90.
בין החברים יש זוגות וגם משפחות עם ילדים.
כל אחד בוחר לו את ימי הפעילות כאשר מומלץ להגיע לחתירה ו/או אימון כושר בארגומטר פעמיים ויותר בכל שבוע.
מספר פעמים בשנה מתקיימות תחרויות בהשתתפות כל 5 מועדוני החתירה בארץ.
תחרויות אלו הינן לפי קבוצות גיל ומאפשרות שילוב של הנאה והשגיות.
מדי פעם יוצאות קבוצות חברים לתחרויות או לפעילות חתירה בחו"ל.


פעילות הנוער
במועדון קיימת קבוצת נוער 13-18
הקבוצה מתאמנת מספר פעמים בשבוע באימוני כושר וטכניקה
ומשתתפת במספר תחרויות בשנה.
החתירה היא עבודת צוות ופעילות חברתית, הפעילות משלבת התמודדות אישית וחברתית ומעודדת עבודת צוות, מנהיגות ושאיפה למצוינות.


קישורים חיצוניים
אתר המועדון, באתר מועדון חתירה חיפה
איגוד החתירה, באתר איגוד החתירה