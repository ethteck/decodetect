ניאובטרכיה (שם מדעי: Neobatrachia) היא תת־סדרה של חסרי זנב המכונים גם צפרדעים מפותחות. זוהי תת-הסדרה הגדולה ביותר של דוחיים וכוללת קרוב ל-5,600 מינים שונים של צפרדעים וקרפדות. 
תת-סדרה זו כוללת את המינים המוכרים יותר, בעלי הבדלים משאר תת-הסדרות, במבנה השלד ובהרגליהם והתנהגותם. תת-הסדרה מכילה גיוון מינים עצום, כאשר רובם הגדול מטילים בתוך המים ביצים, מהן בוקעים ראשנים החיים במים מתוקים והופכים שם לצפרדעים בוגרות.
צפרדעים אלה חיות בכל היבשות, למעט אנטארקטיקה, כמעט בכל סוג אקלים. חלק ממיני הניאובטרכיה נפוצים מאוד, ואחרים נמצאים בסכנת הכחדה, בעיקר עקב פגיעה באזור מחייתם על ידי האדם, ייבוש השטחים של מקווי המים המתוקים, דבר שהורג אותם מחום ויובש, וכן עקב מחלות כמו הכיטרידיומיקוסיס הקטלנית.


מיון
תת-סדרה ניאובטרכיה (Neobatrachia)
על-משפחה אילניתאים (Hyloidea) - בה 26 משפחות בערך (ייתכן שחלקם תת-משפחות)
על-משפחה מיקרוהילאים (Microhyloidea) - בה 3 משפחות
על-משפחה צפרדעים (Ranoidea) - בה 16 משפחות בערך (ייתכן שחלקם תת-משפחות)


גלריה

		
		
		


קישורים חיצוניים

ניאובטרכיה, באתר NCBI (באנגלית)
ניאובטרכיה, באתר האנציקלופדיה של החיים (באנגלית)