רן (תאודור) בכור (נולד ב-22 במאי 1986) הוא יוצר בתחום התיאטרון, מחזאי, במאי ושחקן טלוויזיה וקולנוע ישראלי.


ביוגרפיה
הופיע לראשונה בטלוויזיה ב-1996 בסדרת הטלוויזיה "ג'ינג'י", בתפקיד דן.
בשנת 2002 שיחק בסדרת הדרמה ברשת "מיי פירסט סוני", לצדם של דפנה רכטר ויורם חטב. 
בשנת 2004 הצטרף לעונה השנייה של הטלנובלה "אהבה מעבר לפינה" בערוץ 2 בתפקיד מיקי, אחיו הצעיר של גולן אבוטבול (סמי הורי).
בשנת 2005 שיחק בסרט הקולנוע ימים של אהבה.
בשנים 2006–2007 גילם בעונות השלישית והרביעית של "השיר שלנו" את הראל נבון, נער דתי שגויס ללהקה הצבאית. 
בשנים 2009-2008 שיחק בסדרת הדרמה "חשופים" ששודרה ב-HOT בתפקיד ברק, חזאי הומוסקסואל. 
בשנת 2010 כתב וביים את המחזה "מניין", פסטיבל "Smallבמה 9", וזכה עם "מניין" בפרס "חביבת הקהל" ובציון לשבח על הבימוי. 
בשנת 2012 ניהל אמנותית (בשיתוף עם נטלי צוקרמן וליחי בקרמן) את פסטיבל "תלוי במקום 2". 
בשנת 2013 העלה בשיתוף עם רועי הרץ-רוסו את האירוע התאטרוני "חוצבמה" בפסטיבל עכו, שזיכה אותו בציון לשבח על תעוזה אמנותית.
ב-2014 עיבד וביים את "מסע הדוד מקס" על פי ספר מאת חנוך לוין בתיאטרון חיפה (יוני רכטר כתב לו מוזיקה מקורית). ההצגה הייתה הצגת הדגל של הפסטיבל הבינלאומי של הצגות ילדים ונער חיפה.
ב-2016 כתב וביים את "שרבר" לפסטיבל עכו לתיאטרון אחר. ההצגה זכתה בפרס ההצגה הטובה ביותר. 
בכור ייסד, ניהל והנחה את "תיאטרון הצעקה", תיאטרון קהילתי-אקטיביסטי יהודי-ערבי לבני נוער וצעירים ביפו. 
שימש כמורה לתיאטרון בבית החינוך המשותף חוף השרון בשפיים. 
בכור הוא בן זוגה של העיתונאית רומי נוימרק. ב-2014 נולד לשניים בן. הזוג מתגורר בירושלים.


קישורים חיצוניים
 רן בכור, במסד הנתונים הקולנועיים IMDb (באנגלית)
רן בכור, במיזם "אישים" לתיעוד היצירה הישראלית
מרב יודילוביץ', על היצירה "חוצבמה"
צבי גורן, על פסטיבל עכו ועל יצירתו של בכור "חוצבמה"
רשימת הזוכים בפסטיבל עכו 2013
תמר רותם, הטקסט הכי אופטימי של חנוך לוין, באתר הארץ, 16 ביוני 2013
ראיון עם רן בכור - באתר הבמה בעקבות העלאת המחזה "מסע הדוד מקס" בפסטיבל חיפה להצגות ילדים
ביקורת של אתר הבמה - על ההצגה "מסע הדוד מקס" שעיבד וביים רן בכור• ״שרבר״ זוכת ההצגה הטובה ביותר בפסטיבל עכו 2016 - רשימת הזוכים בפסטיבל עכו 2016