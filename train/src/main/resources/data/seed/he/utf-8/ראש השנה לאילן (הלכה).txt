ראש השנה לאילן בהלכה הוא תחילת השנה לעניין מצוות התלויות בארץ החלות על פירות האילן. התאריך המקובל לראש השנה לאילן הוא ט"ו בשבט, אם כי בית הלל ובית שמאי נחלקו בשאלה זו. לתאריך זה השלכות כמעט לכל המצוות התלויות בארץ ובכלל זה: ערלה, ביכורים, תרומה, מעשר ראשון, מעשר שני, מעשר עני, ולחלק מהדעות אף שביעית.


תאריך ראש השנה לאילן


מחלוקת בית הלל ובית שמאי
המשנה בראש השנה מביאה מחלוקת בין בית הלל לבין בית שמאי מהו זמנו של ראש השנה לאילן - בראשון לשבט או בחמשה עשר בו:


פסיקת ההלכה במחלוקת
בתלמוד הבבלי עולה אפשרות שרבי עקיבא לא הכריע במחלוקת, והחמיר כשתי הדעות. בסוגית הגמרא מסופר 

והגמרא מעלה אפשרות שר' עקיבא נהג לחומרה כשיטת בית הלל ובית שמאי.
להלכה נפסק ברמב"ם ובשאר פוסקים כבית הלל, שראש השנה לפירות האילן חל בחמישה עשר בשבט.


הטעם לקביעת התאריך
בתלמוד הבבלי מובא טעם לבחירת התאריך לראש השנה לאילן:

טעם זה מובא לדברי בית שמאי, הסוברים שראש השנה לאילן הוא באחד בשבט.רש"י מפרש כי משעברו רוב גשמי השנה העץ מתחיל בתהליך הצמחת הפרי - 

מבין השיטין של הסוגיה עולה טעם לדברי בית הלל: בחמישה עשר בשבט רוב תקופת טבת כבר חלפה, ואנחנו כבר מתקרבים לימי האביב - ימי הלבלוב של השנה החדשה.
בתלמוד הירושלמי מופיע טעם נוסף - מתאריך זה, האילנות חיים ממי השנה החדשה, ולכן הפירות שצומחים מכאן ולהבא שייכים לשנה החדשה: 


הלכות ערלה
התורה קובעת כי בשלש השנים הראשונות לנטיעת האילן, פירות האילן נחשבים לערלה והם אסורים באכילה ובהנאה. בשנה הרביעית לפירות יש מעמד מיוחד: נטע רבעי, מותר לאכול את הפירות בטהרה בירושלים (בזמן שבית המקדש קיים) או לחלופין להמיר את קדושת הפירות בכסף, ואז הפירות הופכים לחולין. החל מהשנה החמישית, פירות האילן מותרים באכילה.
בהלכות ערלה יש להפריד בין ראש השנה לעניין נטיעה, לבין ראש השנה לעניין פירות ערלה ונטע רבעי. היום הקובע למניין שנות האילן הוא ראש השנה, א' תשרי. לעניין הפירות, היום הקובע הוא ט"ו בשבט. לכן, פירות אילן שחנטו לפני ט"ו בשבט של השנה הרביעית, עדיין נחשבים לערלה, ואם הם חנטו בשנה החמישית לפני ט"ו בשבט, הם נחשבים לנטע רבעי.
ההלכות מסוכמות בדברי הרמב"ם:


הלכות ביכורים
חכמים למדו כי אין מביאים ביכורים משנה על חברתה. התאריך הקובע לעניין פירות האילן לביכורים הוא ט"ו בשבט - אין מביאים ביכורים מפירות שחנטו לפני ט"ו בשבט על פירות שחנטו אחרי ט"ו בשבט.


הלכות תרומות ומעשרות
התורה מחייבת להפריש תרומה גדולה (כ-2% מהיבול) לכהן ומעשר ראשון (כ-10% מהיבול) ללוי. חכמים למדו שאין להפריש תרומה/מעשרות מיבול שנה אחת על יבול שנה אחרת. התאריך המפריד בין השנים לעניין פירות האילן, הוא בט"ו בשבט:


קביעת שנות מעשר עני ומעשר שני
במחזור 7 שנים, בשנים א,ב,ד,ה - לאחר הפרשת התרומה ומעשר ראשון, מפרישים מעשר שני, שנאכל לבעלים בטהרה בירושלים. בשנים ג,ו - מפרישים במקום מעשר שני - מעשר עני שניתן לעניים. השנה השביעית היא שמיטה, ובה אין מפרישים כלל תרומות ומעשרות. התאריך הקובע מעבר בין השנים לעניין מעשרות פירות האילן הוא ט"ו בשבט:


הלכות שביעית
הרמב"ם פוסק שלעניין שביעית, התאריך הקובע לכל דבר ועניין הוא א' תשרי. פירות שחנטו לפני א' תשרי של השנה השביעית - הרי הם חולין, ואילו פירות שחנטו בין א' תשרי של השנה השביעית לבין כט' אלול של שנה זו קדושים בקדושת שביעית:

לעומתו רבנו חננאל, בפירושו למסכת ראש השנה פוסק שהתאריך הקובע לעניין קדושת פירות שביעית הוא ט"ו בשבט:


ראו גם
ט"ו בשבט (מועד)
מצוות התלויות בארץ
ראשי שנים ביהדות


לקריאה נוספת
הרב אליעזר מלמד, ‏עונת המעשרות וחשבון השנים, באתר פניני הלכה
הרב יואל פרידמן - התורה והארץ ו, עמ' 174-164.
פרופ' יהודה פליקס - חמישה עשר בשבט - הלכה ומציאות, תרביץ מו (תשל"ז), עמ' 211-181


קישורים חיצוניים
הרב יואל פרידמן,חיוב תרומות ומעשרות בפירות שחנטו לפני ט"ו בשבט בשנה השמינית, אתר toraland
הרב נעם חיים כהן, מהו ט"ו בשבט? המשמעות ההלכתית של ט"ו בשבט, אתר daat
הרב אורי סדן, ט"ו בשבט להלכה ולמעשה, אתר novnik


הערות שוליים