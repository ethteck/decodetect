מינדאוגאס פאנקה (בליטאית: Mindaugas Panka; נולד ב-1 במאי 1984) הוא כדורגלן ליטאי המשחק בעמדת הקשר האחורי. לזכותו 39 הופעות במדי נבחרת ליטא.


קריירה
פאנקה התחיל את הקריירה שלו בדיינאבה אליטא ובגיל 16 עלה לקבוצה הבוגרת. בינואר 2002 עבר לקבוצת FK וילנה. בקיץ 2004 הושאל ללוקומוטיב מוסקבה, אך לא זכה לדקות משחק וחזר לווילנה.
בינואר 2007 עבר לקבוצת FK וטרה, במדיה שיחק 19 משחקים והבקיע שער אחד. ב-29 ביולי 2007 הוא חתם בקבוצת וידז'ב לודז' מליגת העל הפולנית. ב-14 בספטמבר 2007 ערך את הופעת הבכורה שלו, בהפסד 3-1 נגד לגיה ורשה. ב-23 בפברואר 2008 הבקיע את שער הבכורה שלו בלודז', בניצחון 3-4 נגד אודרה וודז'יסלאב. בסיום עונת 2007/2008 ירד עם הקבוצה לליגת המשנה, ולאחר שנתיים חזר עמה לליגה הבכירה בפולין. ביולי 2012 חתם ברוך חורז'וב, במדיה שיחק עונה אחת.
בקיץ 2013 הגיע פאנקה לישראל וחתם בקבוצת עירוני קריית שמונה. ב-21 בספטמבר 2013 ערך את הופעת הבכורה שלו בליגת העל, בניצחון 0-1 נגד מ.ס. אשדוד. ב-23 בנובמבר 2013 הבקיע את שער הבכורה שלו במועדון, בניצחון 1-4 נגד בית"ר ירושלים. בעונתו הראשונה במועדון הוא היה שותף לזכייה ההיסטורית של המועדון בגביע המדינה, ולמרות היותו קשר אחורי סיים את העונה כסגן מלך השערים של הקבוצה, עם שבעה שערי ליגה. בעונתו השנייה במועדון כבש שני שערי ליגה.
ב-27 במאי 2015 חתם לעונה אחת במכבי פתח תקווה. לאחר שלא מצא את מקומו, בינואר 2016 עבר ליריבה העירונית הפועל.
ב-11 ביולי 2016 חתם לעונה אחת בהפועל עכו. בינואר 2018 חזר לליטא וחתם באטלאנטאס.
בנובמבר 2008 ערך פאנקה את הופעת הבכורה שלו בנבחרת ליטא, בתיקו 1-1 נגד אסטוניה.


תארים
עירוני קריית שמונהגביע המדינה: 2013/2014


קישורים חיצוניים
פרופיל, באתר TransferMarkt
פרופיל, באתר Soccerway
פרופיל, באתר worldfootball.net
פרופיל, באתר National Football Teams
פרופיל, באתר footballdatabase.eu
עמוד השחקן באתר ההתאחדות לכדורגל בישראל


הערות שוליים