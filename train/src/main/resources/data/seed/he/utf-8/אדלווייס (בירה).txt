אדלווייס הוא שם מותג של בירת חיטה אוסטרית בסגנון גרמני לא מסוננת, המורכבת ממים מהרי האלפים, קו שמרי אייל ייחודי, לתת חיטה, לתת שעורה וכשות. תחת המותג אדלווייס משווקות 3 סוגי בירות חיטה בהירות (Hefetrüb המעוננת צהובה-מוזהבת, Hofbräu הפירותית מעוננת ענברית, ו-Gamsbock בעלת אחוז אלכוהול גבוה) ובירת חיטה כהה אחת (Dark). כמו כן משווקת בירה נטולת אלכוהול (Alkoholfrei) וכן בירת Festweizen העונתית.   


היסטוריה

מבשלת קלטנהאוזן הוקמה ב-1475 בכפר קטן למרגלות הרי האלפים על ידי ראש עיריית זלצבורג דאז - יוהאן אלזנהיימר. לאחר מותו הפכה המבשלה לרכושו של נסיך הארכיבישופים של זלצבורג למשך תקופה של כ-300 שנה. לאחר מספר פעמים של חילופי בעלות, ב-1921 הפכה המבשלה להיות אחת ממבשלות היסוד של קונצרן בראו יוניון ששייך כיום להיינקן העולמית. 
קלטנהאוזן זו המבשלה הוותיקה באזור זלצבורג, ונחשבת למבשלת החיטה הוותיקה באוסטריה. למבשלה מסורת של למעלה מ-350 שנים של בישול בירות חיטה, אך המותג אדלווייס הושק רק ב-1986, ומאז הפך למוביל בשוק בירות החיטה באוסטריה וגם מצליח במדינות נוספות באירופה.


מקור השם
הבירה קרויה על שם פרח האדלווייס הגדל בהרי האלפים ומשמעותו "לבן-אצילי". בסמל הבירה חרוטים ברקע הרי האלפים.


קישורים חיצוניים

האתר הרשמי (בשפה האוסטרית)


הערות שוליים