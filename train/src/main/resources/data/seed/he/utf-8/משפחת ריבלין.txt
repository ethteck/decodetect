משפחת ריבלין היא משפחה יהודית (ממוצא אוסטרי) ענפה שצאצאים רבים ממנה התבלטו במגוון תחומים.


היסטוריה
עצי היחס מראים את שורשי המשפחה עד לפחות לשנת ה'תל"א (1670).
לארץ ישראל עלתה המשפחה לאחר קריאתו של הגאון מווילנה (הגר"א), בהנהגתו של רבי הלל ריבלין ("רבי הלל משקלוב"), מחבר הספר קול התור. רבי הלל משקלוב היה הרוח החיה בתנועת חזון ציון שהוקמה בעקבות ציווי הגר"א, תנועה שקראה לקיבוץ גלויות ובניין הארץ. ראשוני המשפחה עלו בשנת ה'תקס"ו (1806). בני משפחה נוספים המשיכו לעלות במשך השנים.
בנו של הרב הלל ריבלין היה הרב משה ריבלין ("ר' משה מגיד"), מנהיג קהילת יהודי ירושלים. נכדו של הרב משה ריבלין הוא יוסף (יאשע) ריבלין, מקים שכונות ירושלים. הרב יצחק אביגדור אורנשטיין (1893–1948), שהיה רב הכותל הראשון, אף הוא מצאצאי משפחת ריבלין.


מצאצאי משפחת ריבלין
משפחת ריבלין מונה אלפי צאצאים בישראל ובעולם. בין הריבלינים המוכרים:

פרופ' יוסף יואל ריבלין (1890–1971), מזרחן ישראלי, נודע כמתרגם הקוראן
ראובן (רובי) ריבלין (נשיא המדינה העשירי, בנו של יוסף יואל)
אליעזר ריבלין (שופט בית המשפט העליון)
לאורה ריבלין (שחקנית)
ספי ריבלין (1947-2013) (שחקן)
האחים דן (קצין רפואה ראשי ומנכ"ל משרד הבריאות) ורבקה מיכאלי (שחקנית)
חיים ריבלין (עיתונאי)
הרב אברהם ריבלין (משגיח בישיבת כרם ביבנה)
סגן-אלוף אריה בראון שהיה החזן הצבאי הראשי שאמו בת משפחת ריבלין
יובל ריבלין, קולנוען ומרצה לתקשורת
מוטי שקלאר, איש תקשורת, מקים בית ספר "מעלה" לקולנוע, יו"ר רשות השידור ומנכ"ל הרשות השנייה לשעבר.
עידו ריבלין (מוזיקאי)
פרופ' עו"ד יוסף (יוסי) ריבלין, לשעבר ראש המחלקה לתלמוד ותושב"ע באוניברסיטת בר-אילן. מרצה למשפט עברי בפקולטה למשפטים באוניברסיטת בר-אילן


לקריאה נוספת
חיים ה. ריבלין, חזון ציון - שקלוב וירושלים תולדות עליית תלמידי הגר"א
אלעזר הורביץ, מוסד היסוד תולדות ראשית היישוב בירושלים על ידי תלמידי הגר"א
יוסף ריבלין, ברית אבות בסערת אליהו - פזמוני ר' יושעה ריבלין, הוצאת אורחות, ירושלים תשס"ד
אלי הראל, מדריך ריבלין בירושלים - מסע ירושלמי בעקבות פועלם והנצחתם של בני המשפחה ברחובות העיר, עת-מול 207, יד בן צבי


קישורים חיצוניים
אליעזר ריבלין, ‏ספר היחס למשפחת ריבלין, ירושלים, תרצ"ה, באתר HebrewBooks
פנחס גרייבסקי, משפחת הריבלינית-חב"דית, מתוך ספר זיכרון
איציק וולף, נולד הצאצא ה-50,000 למשפחת ריבלין, באתר חדשות מחלקה ראשונה
כהן? לוי? ריבלין!, דסק חדשות
אלי אשד, האגדה לבית ריבלין, בלוג באתר "רשימות", 9 בנובמבר 2009
רבקה שמעון, הבו גודל למשפחת ריבלין, מתוך עלון "שבת בשבתו", פרשת וילך, תשס"ט
משפחת ריבלין ועולם החזנות