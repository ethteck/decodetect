דמויי יונקים (שם מדעי: Mammaliaformes) היא קבוצה קדומה של יצורים מקבוצת הסינאפסידה שנוצרו מהקינודונטים (Cynodontia) לפני 225 מיליון שנה בתקופת הטריאס ומהם התפתחו היונקים המודרניים. הטקסונים היחידים מקבוצה זו שחיים כיום הם התת-מחלקות קדם-יונקים (Yinotheria) ויונקים אמיתיים (Theria).
יצורים אלה היו בעלי גדלים שונים אך רובם הגדול היו קטנים ודמויי עכברים או חדפים. חלקם כמו הקסטרוקאודה גם חיו במקווי מים. רובם היו פעילי לילה, עקב הטורפים הזוחלים שצדו במשך היום ותפסו את הגומחות הקיימות ליצורים גדולים. לאחר היכחדות הדינוזאורים הם התחילו לגדול ולהתפתח למגוון צורות.
גופם הזכיר גוף יונק עם פרווה ומערכות שיניים של יונקים, אך הם הטילו ביצים. יצורים אלה התפתחו לבעלי הביב המודרניים ולשאר היונקים.


מיון

קבוצה דמויי יונקים (Mammaliaformes)
קבוצה Morganucodonta - נכחדה
משפחה Morganucodontidae - בו המורגנוקודון והמגזוסטרודון
משפחה Megazostrodontidae
קבוצה Docodonta - נכחדה
משפחה Docodontidae
קבוצה Haramiyida - נכחדה
משפחה Haramiyaviidae
משפחה Eleutherodontidae
משפחה Theroteinidae
משפחה Thomasiidae
מחלקה יונקים (Mammalia)


קישורים חיצוניים

דמויי יונקים, באתר האנציקלופדיה של החיים (באנגלית)