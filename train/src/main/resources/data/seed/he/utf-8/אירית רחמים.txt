אירית רחמים (נולדה ב-7 בינואר 1974) היא מפיקת אירועים ישראלית, המפיקה גם אירועי יוקרה. זוכת העונה החמישית של תוכנית המציאות "הישרדות איי קמרינס".


ביוגרפיה
נולדה בברזיל. עם הולדתה, אמה הביולוגית מסרה אותה לבית יתומים. בהיותה בת חצי שנה, בני הזוג ברטין ואורי רחמים מחולון אימצו אותה וגידלו אותה בישראל.
כנערה החלה לרקוד בלהקת הרקדנים הצעירים בחולון ולאחר מכן ניהלה להקת רקדניות משלה. לאחר שהתייתמה מהוריה המאמצים, בראשית שנות ה-20 לחייה, זכתה לסיוע מצד אהובה ויצחק ברזילי שעסקו בארגון תצוגות אופנה והפקות אחרות.
ב-2011 השתתפה בעונתה החמישית של תוכנית הריאליטי "הישרדות איי קמרינס" בערוץ 10. בגמר זכתה ברוב קולות המושבעים והוענק לה הפרס על סך מיליון ש"ח.
ב-2013 התארחה בתוכנית "TLV - עושים את תל אביב" בערוץ 10.
החלה להפיק אירועים באופן עצמאי ב-2004. היא מפיקה חתונות, אירועי בר מצווה, בת מצווה ואירועים נוספים. בין ההפקות הבולטות שלה היו החתונות של אייל גולן ואילנית לוי, גיא גיאור ולירן כוהנר, ציון ברוך ויאנה יוסף.


חיים אישיים
בשנים 1994–2001 הייתה נשואה ליורם חזן.
ב-2002 נישאה לכדורגלן העבר לירון בסיס. בסיום מסיבת הרווקות שלה התרחש הפיגוע בסי פוד מרקט. רחמים הסתתרה, וכך לא נפגעה בגופה. במהלך תקופתם הייתה ידועה בשם "אירית רחמים-בסיס". ב-2012 הם התגרשו. להם שני ילדים משותפים.
מאז 2015 היא בזוגיות עם איש העסקים עמוס לוזון.


קישורים חיצוניים
יפעת הללי, ‏"אני ולירון עשינו הכל כדי לא להיפרד", באתר ‏mako‏‏, ‏11 באפריל 2012‏
סמדר שיר, ‏קרב ההישרדות של אירית רחמים, באתר "ידיעות אחרונות", 29 ביוני 2016
אמיר צומר ואיתן שפיר‏, אירית רחמים: "הסלבס שעובדים איתי לא מקבלים כלום בחינם", באתר וואלה! NEWS‏, 2 במאי 2019 


הערות שוליים