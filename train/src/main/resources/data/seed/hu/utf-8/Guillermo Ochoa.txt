Francisco Guillermo Ochoa Magaña (Guadalajara, 1985. július 13. –) a mexikói válogatott labdarúgója, aki 2017 óta a belga Standard de Liège csapatában játszik kapusként.


Pályafutása


Club América
Ochoa 18 évesen, 2004-ben mutatkozott be a Club América első csapatában a Monterrey ellen. Hamar kiderült, hogy rendkívül tehetséges és jó képességekkel megáldott kapus. Többen arra számítottak, hogy ő veszi majd át a visszavonuló Adolfo Ríos helyét a kezdőben, de új menedzser érkezett a klubhoz Oscar Ruggeri személyében, aki több új hálóőrt is igazolt, köztük az argentin Sebastián Raját. Ruggerit azonban mindössze hat mérkőzés után kirúgták botrányai és népszerűtlen döntései miatt. A helyére érkező Mario Carrillo bizalmat szavazott Ochoának, aki azóta stabil kezdővé nőtte ki magát az Américánál.


Válogatott
Ochoa 2005. december 14-én, egy Magyarország elleni barátságos meccsen mutatkozott be a mexikói válogatottban. Az akkori szövetségi kapitány, Ricardo La Volpe harmadik számú kapusként nevezte a 2006-os világbajnokságra, ahol nem kapott lehetőséget. A vb-n kívül ott volt még a 2007-es CONCACAF-aranykupán és a 2007-es Copa Américán. Bekerült a 2010-es világbajnokságon szereplő mexikói keretbe is, de ott sem lépett pályára.
A 2014-es világbajnokságon viszont már szerepelt, és nem is akárhogyan: a Brazília elleni, 0–0-s mérkőzésen hatalmas védéseket mutatott be. A mérkőzés után számos internetes mém terjedt el Ochoáról, ábrázolták többek között Mexikó elnökeként, szentként és Supermanként is. Ugyancsak jól védett a 2018-as világbajnokságon: itt a csoportkörben 80%-os hatásfokkal hárította a lövéseket, és összesen 17 védése volt, ami az összes kapus közül a legtöbb.


Mérkőzései a válogatottban


Sikerei, díjai
CONCACAF-aranykupa-győztes: 2009, 2015, 2019


Források


További információk
Adatlapja a FootballDatabase.com-on