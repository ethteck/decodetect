Rachelle Marie Lefevre (Montréal, Quebec, Canada, 1979. február 1.) kanadai színésznő. Legismertebb szerepe Victoria a 2008-as Alkonyat, és annak folytatásában az Alkonyat – Újholdban (2009), amelyek Stephenie Meyer regényei alapján készültek.


Élete
Rachelle Montréal-ban, Kanadában, született és nevelkedett. Az apja angoltanár, anyja pedig pszichológus. Három lánytestvére van, és mindannyian beszélnek egyaránt angolul és franciául. Rachelle a Centennial Academy-ra járt, ami egy privát középiskola, majd később kreatív művészeteket tanult a Dawson College-on. Massachusetts-ben két nyáron át színészetet tanult, majd a McGill University-n irodalomból diplomázott.


Karrier
Egy sushi bárban, Westmount-ban pincérnőként dolgozott amikor, egy törzsvendég segített neki bejutni a Student Bodies, egy televíziós sorozat meghallgatására. A szerepet nem kapta meg, de visszahívták egy másik sorozat szereplőválogatására, a Big Wolf on Campus-éra, amiben megkapta Stacey Hanson szerepét 1999-ben. Játszott a George Clooney által rendezett Confessions of a Dangerousben, a 2003-as Hatley High című romantikus komédiában. 2004-ben Kaliforniába költözött, és szerepet kapott a Chazz Palminteri által rendezett Karácsony című filmben, majd a Nézz az égre! című filmben, melyben Penelope Cruz és Charlize Theron partnere volt.
Epizódszerepeket játszott a: Bűbájos boszorkákban (Olivia Callaway), a Largo Winchben (Catarina), a Dr. Csontban (Amy Morton), a Veronica Marsban (Marjorie), a CSI: New York-i helyszínelőkben (Devon Maxford) és több más sorozatban.


Filmjei


Fordítás
Ez a szócikk részben vagy egészben  a   Rachelle Lefevre című angol Wikipédia-szócikk fordításán alapul.  Az eredeti cikk szerkesztőit annak laptörténete sorolja fel.


Források

Hivatalos honlap
Rachelle Lefevre a PORT.hu-n (magyarul)
Rachelle Lefevre az Internet Movie Database oldalon (angolul)
Rachelle Lefevre  a FilmKatalogus.hu-n (magyarul)