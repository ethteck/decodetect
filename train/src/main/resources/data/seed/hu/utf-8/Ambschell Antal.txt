Ambschell Antal, névváltozatok: Ambschel, Ambschl, Ambšl (Győr, 1751. március 9. – Pozsony, 1821. július 15.) magyar jezsuita, később világi pap és egyetemi tanár.


Élete
1768-ban a jezsuiták szerzetébe lépett; felsőbb tanulmányait Bécsben végezte és ugyanott bölcsészdoktori oklevelet nyert. A rend eltörlése (1773) után, mint világi pap, Laibachban a természettudományi és fizikai tudományokat 11 évig, Bécsben 1784-től 1803-ig adta elő. 1807 augusztusában a pozsonyi társas káptalan kanonokává nevezték ki, 1809-ben lemondott a plébániáról.


Munkái
Dissertatio de aquae aliorumque fluidorum elasticitate. Laibach, 1778. (Herbert értekezése németből fordítva.)
Dissertatio de centro gravitatis in subsidium suorum discipulorum conscripta. U. ott, 1779.
Dissertatio de motu in genere. U. ott, 1780.
Predigt an dem Festtage des heiligen Antonius von Padua. Wien, 1782.
Anfangsgründe der allgemeinen Naturlehre. 6 kötet. U. ott. 1791–93.
Elementa algebrae. Pestini, 1799. (Rausch-sal együtt.)
Elementa physicae e phaenomenis et experimentis deducta aut attentione stabilita. Vindobonae, 1807. 6 köt.
Elementorum matheseos tomi III. U. ott. 1807–1806.Ezeken kívül megjelent tőle több egyházi beszéd német nyelven.


Források
Szinnyei József: Magyar írók élete és munkái I. (Aachs–Bzenszki). Budapest: Hornyánszky. 1891.  
Magyar katolikus lexikon
Österreichisches Biographisches Lexikon ab 1815 (2. überarbeitete Auflage - online  Überarbeiteter Artikel - nur online)
Scriptores Provinciae Austriacae Societatis Jesu (1855) 9. old.


További információk
Slovenska biografija