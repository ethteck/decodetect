Bedécs Sándor (Nagykőrös, 1929. március 26. – Budapest, 1982. június 10.) magyar belsőépítész, Ybl Miklós-díjas (1970), Munkácsy Mihály-díjas (1975), érdemes művész (1979).


Életpályája
Egyéves lengyelországi ösztöndíj után 1955-ben végzett az Iparművészeti Főiskolán. Mestere  Kaesz Gyula volt. A  Középülettervező Vállalatnál helyezkedett el és ott is dolgozott egészen a haláláig. Előbb Németh István műtermében főként magyar nemzeti kiállítások tervezésével foglalkozott (Milánó, Poznan, Varsó, Shanghai, Addisz-Abeba, Izmir). Később számos középület belső tereit tervezte meg. Egyedi bútorokat is tervezett és forgalmazott az Iparművészeti Vállalat útján. Az utolsó jelentős megbízása a Délpesti Kórház belsőépítészeti tervezése volt.


Főbb művei
Marina Szálló, Balatonfüred (1970)
Olympia Szálló, Budapest (1972)
Kórház, Kiskunhalas, (1971, Gábriel Frigyessel)
Metalimpex irodaház, Budapest- Konsumex irodaház, Budapest (1978).

Magyar Filmlaboratórium , Budapest
a Filmtudományi Intézet székháza, Budapest
balatonszemesi minisztertanács üdülő reprezentatív terei és bútorai,
az egykori MSZMP  veszprémi székháza,
Délpesti Kórház.
Az ő nevéhez fűződik a balatonfüredi „Kedves” cukrászda belsőépítészeti tervezése is.


Csoportos kiállításai
Részt vett a Magyar Képző-és Iparművészek Szövetsége Belsőépítész Szakosztályának 1970-ben, 1974-ben és 1980-ban megrendezett kiállításain.


Díjai, elismerései
Ybl Miklós-díj (1970),
Munkácsy Mihály-díj (1975),
érdemes művész (1979).


Források, jegyzetek
Magyar életrajzi lexikon
Új magyar lexikon. Kiegészítő kötet 1962 - 1980; 71. és 678. old.)
Ki kicsoda? Kossuth Kiadó, Budapest, 1975 56. old.