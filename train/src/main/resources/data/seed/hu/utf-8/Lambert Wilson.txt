Lambert Wilson (Neuilly-sur-Seine, 1958. augusztus 3.–) francia színész. A kilencvenes években Calvin Klein reklámarca. Számos nemzetközi produkcióban szerepelt. Legismertebb alakítása a Mátrix című trilógia Merovingianja. Sanzonénekes.
Ír édesapától és francia édesanyától származik. Édesapja a neves színész, George Wilson, aki fiától annak gyermekkorában állítólag távol élt, hogy az újságírókat és a népszerűséggel járó felhajtást távol tartsa családjától. A londoni Drama College főiskolán 1977–ben végzett.
A kilencvenes években modellként szerepelt Christy Turlington partnereként Calvin Klein Eternity reklámkampányában. Pierce Brosnan előtt őt is tesztelték az Aranyszem (1995) főszerepére, mint a lehetséges új James Bondot.
Jelenleg futó filmje a Meleg helyzet és a Dante 01 (2008). Számos amerikai, illetve nemzetközi produkcióban is szerepelt. A legújabb alkotások közül a Mátrix című trilógiában a mindent tudó, fölényes Merovingiant alakította. A Macskanőben a számító és törtető üzletember, George Hadare bőrébe bújt, míg a Szaharában Yves Massarde szerepét játszotta el. Játszott a Házibuli c. film második részében is.


Főbb szerepei
Meleg helyzet (Comme les autres) (2008)… Emmanuel François Xavier / Manu
Dante 01 (Dante 01) (2008)… Saint Georges
Trükkös gyémántrablás (2007)… Finch nyomozó
A kedves lány (Gentille) (2005)… Philippe
Királyi kalamajka (Palais Royal) (2005)… Arnaud
Évforduló (L'Anniversaire) (2005)… Raphael
Szahara (Sahara) (2005)… Yves Massarde
A nagymenő visszatér (People) (2004)… Frére Arthus
A Macskanő (Catwoman) (2004)… Georges Hedare
Idővonal (Timeline) (2003)… Lord Arnaut
Mátrix Újratöltve (The Matrix Reloaded) (2003)… Merovingian
(Dédales) (2003)… Brennac
Mátrix Forradalmak (The Matrix Revolutions) (2003)… Merovingian
(HS – Hors Service)… Francis
A nagymenő (Jet Set) (2000)… Arthus de Poulignac
Don Quijote (Don Quixote) (2000)… The Duke
Az utolsó ősz (The Last September) (1999)… Hugo Montmorency
(Marquise) (1997)… Racine
Megint a régi nóta (On connait la chanson) (1997)… Marc Duveyrier
A felforgató (The Leading Man) (1996)… Felix Webb
Jefferson Párizsban (Jefferson in Paris) (1995)… Marquis de Lafayette
Szahara (Sahara) (1983)… Jaffar
Egy nyár öt napja (Five Days One Summer) (1982)… Johann Biari
Házibuli 2 (La Boum 2) (1982)...Félix Maréchal
Júlia (Julia) (1977)… Walter Franz


Lemezei
Színészi pályája mellett énekesként több lemeze is megjelent. Fő előadói műfaja a francia sanzon. Több városban is turnézott a La Nuit Americaine című zenés produkciójával. 
Több lemeze is megjelent pl.: 

Demons et Merveilles,
Musicals


Jegyzetek


Külső hivatkozások
Lambert Wilson, official website
Lambert Wilson a PORT.hu-n (magyarul)
Lambert Wilson az Internet Movie Database oldalain
Wilson a MusicBrainzen