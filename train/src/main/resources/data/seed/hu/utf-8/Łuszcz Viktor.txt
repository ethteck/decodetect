Łuszcz Viktor, dr. (Jászberény, 1976. július 16. - ) jogász, 2017. március 1-jétől 2019. március 14-ig a Szellemi Tulajdon Nemzeti Hivatalának elnöke. 2004 és 2015 között az Európai Unió Bíróságán bírói tanácsadó, főként versenyjogi, uniós védjegyekre vonatkozó, valamint nemzetközi kereskedelmi jogi ítéleteket írt. 2011-ben a Magyar EU Elnökség keretében cserediplomata, részt vett az Egységes Szabadalmi Bíróságról szóló nemzetközi egyezmény szövegezésében. Számos uniós jogi tárgyú publikáció szerzője, melyeket angol, francia és magyar nyelven adott közre. 
Łuszcz Viktor a Pázmány Péter Katolikus Egyetem angol nyelvű EU jogi mesterképzésének oktatója.


Életpályája
A  Bécsi Műszaki Egyetemen eltöltött kutatószemesztert követően a Miskolci Egyetem Állam- és Jogtudományi Karán szerzett jogi diplomát 1999-ben. EU jogi mesterfokozatot szerzett 2001-ben a Rennes-i Egyetemen, majd 2002-ben a bruges-i College of Europe EU jogi LLM képzését végezte el, versenyjogra és szellemi tulajdonra szakosodva. 
2002-2004 között az Európai Bizottság Versenyügyi Főigazgatóságán dolgozott, ezt követően  2004 és 2015 között bírói tanácsadó (référendaire) volt az EU Törvényszékén. Munkája során összesen 58 ítéletet fogalmazott meg, főként védjegy- és versenyjogi területen. 2010 és 2011 folyamán a Magyar EU Elnökség csapatában dolgozott a Külügyminisztériumban mint szellemi tulajdoni ügyekért felelős tanácsadó, részt vett az Egységes Szabadalmi Rendszer kidolgozásában. 2012-2013-ban az École Nationale d’Administration által szervezett képzéseken adott elő, 2014-től a Pázmány Péter Katolikus Egyetem angol nyelvű uniós jogi mesterképzésének oktatója.
2017. március 1-jétől 2019. március 14-ig a Szellemi Tulajdon Nemzeti Hivatalának elnöke.


Nyelvtudása
Angolul, németül, franciául és lengyelül felsőfokon, olaszul társalgási szinten beszél.


Publikációi
Számos európa-, verseny- és védjegyjogi cikk, illetve tanulmány szerzője. 


Jegyzetek


Források
hipo.gov.hu