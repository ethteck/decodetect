Ez a lista Masima Hiro The Groove Adventure Rave című mangája alapján készült animesorozat nyitó- és záródalait, valamint betétdalait sorolja fel. Az animesorozat zenéjét Kavai Kendzsi komponálta, amelyet négy CD-n jelentetett meg a King Records. Az első lemez 2002. február 28-án jelent meg Rave The Song & Story (RAVE THE SONG & STORY) címen és 19 számot tartalmaz. A második lemez a Rave Vocal & Soundtrack II – All Need is Rave (RAVE ボーカル&サウンドトラックII All need is RAVE) címet viseli és 2002. május 22-én jelent meg 37 számmal. A harmadik lemez Rave Original Soundtrack III – Music Side (RAVE オリジナルサウンドトラック III「MUSIC SIDE」) címmel 2002. augusztus 22-én jelent meg 26 számmal, míg a negyedik lemez Rave Drama & Character Song – Variety Side (RAVE ドラマ&キャラクターソング 「VARIETY SIDE」) címen jelent meg 2002. október 23-án, 15 számmal. A Geneon szintén kiadott egy, a japán zenei anyagon alapuló CD-t az angol nyelvű változathoz Rave Master: Music Side címmel 2004. június 8-án. A lemezen 26 szám található összesen 60 percben.Az animében négy témazene, két nyitó- és két zárótéma volt hallható. Az 1-25. epizódig terjedő első évadban a nyitótéma a Butterfly Kiss című szám volt, míg a zárófőcím alatt a Kohaku no jurikago (琥珀の揺りかご; Hepburn: Kohaku no yurikago) volt hallható. Mindkét dalt Jonekura Csihiro adta elő, a dalok közös kislemezen jelentek meg 2001. október 31-én a King Records kiadásában. A második évadban Kumoko Higher and Higher című dala volt a nyitótéma, míg a zárótéma a Hikouszen (飛行船; Hepburn: Hikousen) volt, szintén Kumoko előadásában. A két dalt szintén közös kislemezen jelentette meg a King Records 2002. április 27-én. Az angol nyelvű változat teljesen új nyitó- és zárótémát kapott. A főcím alatt a Reel Big Fish Rave-o-lution, míg a zárófőcím alatt Jennifer Paige The Power of Destiny című száma volt hallható.


Dallista


Nyitódalok
1. Butterfly Kiss: előadója Jonekura Csihiro, az 1-től a 25. epizódig hallható.
2. Higher and Higher: előadója Kumoko, a 26-tól az 51. epizódig hallható.
Amerikai változat: Rave-o-lution: előadója Reel Big Fish, az 1-től az 51. epizódig hallható.


Záródalok
1. Kohaku no jurikago (琥珀の揺りかご; Hepburn: Kohaku no yurikago): előadója Jonekura Csihiro, az 1-től a 25. epizódig hallható.
2. Hikouszen (飛行船; Hepburn: Hikousen): előadója Kumoko, a 26-tól az 51. epizódig hallható.
Amerikai változat: The Power of Destiny: előadója Jennifer Paige, az 1-től az 51. epizódig hallható.


Zenei lemezek


Rave The Song & Story


Rave Vocal & Soundtrack II – All Need is Rave


Rave Original Soundtrack III – Music Side


Rave Drama & Character Song – Variety Side


Rave Master: Music Side


Források


További információk
Groove Adventure Rave OST az Animeost.infón
Groove Adventure Rave a perso.crans.org-n