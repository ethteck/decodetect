I. Joachim Nestor, vagy magyarosan I. Joachim Nesztór (1484. február 21. – 1535. július 11.) 1499-től brandenburgi választófejedelem. A Hohenzollern-ház tagja. III. Vilmos türingiai tartománygróf és Habsburg Anna magyar hercegnő unokájaként Albert magyar király és Luxemburgi Erzsébet magyar királyné dédunokája, valamint Zsigmond magyar király és Cillei Borbála ükunokája.
Művelt, humanista uralkodóként tartja számon az utókor. 1506-ban egyetemet alapított az Odera-menti Frankfurt városában.
Bírói és igazgatási reformjai kiemelkedőek. 1516-ban parancsára állították fel a legfelsőbb tartományi bíróságot, egy évvel később pedig kiadta Constitutio Joachimica c. törvénykönyvét. 
A püspökökkel szemben a világi hatalom elsőbbségét hirdette, egyúttal a reformáció ellenzője volt. Dán felesége kérésére azonban mégis felvette a lutheránus hitet.
Az I. Ferenc és V. Károly közötti harcok során Franciaországgal szimpatizált, de politikai megfontolásból mégis a német császárral szövetkezett.
Utódja, a fia lett II. Joachim lett, aki már nem volt olyan körültekintő mint apja, sőt halála utána óriási államadósságot hagyott hátra.


Lásd még
Poroszország és Brandenburg uralkodóinak listája


Forrás
Európa uralkodói, Maecenas kiadó, Fábián Teréz szerk., 1999, ISBN 9636450536, 122. old.