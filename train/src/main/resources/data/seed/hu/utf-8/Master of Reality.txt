A Master of Reality, az angol Black Sabbath 1971-ben megjelent harmadik stúdióalbuma. Egyesek az első stoner rock lemezként tartják számon.

A nagylemez az 5. helyig jutott a brit albumlistán, és 8. lett a Billboard lemezeladási listáján az Egyesült Államokban. Az album már a megjelenése napján aranylemez lett Amerikában az előrendeléseknek köszönhetően. Azóta több mint kétmillió példányban kelt el csak az USA-ban, és kétszeres platinalemez lett. A platina státuszt Kanadában is elérte az album, ami ott 100 000 eladott példányt jelent.
A Rolling Stone magazin 2003-ban a Minden idők 500 legjobb albumának listáján a 298. helyre sorolta. A lemezt 2017-ben a Rolling Stone magazin a Minden idők 100 legjobb metalalbuma listáján a 34. helyre rangsorolta.


Az album dalai
Minden dalt Tony Iommi, Ozzy Osbourne, Geezer Butler, Bill Ward írt, kivéve az "Embryo" és az "Orchid" dalokat, melyeket Iommi.


Közreműködők
Ozzy Osbourne – ének
Tony Iommi – gitár, szintetizátor az "After Forever" dalban, fuvola és zongora a "Solitude" dalban
Geezer Butler – basszusgitár
Bill Ward – dob


Jegyzetek


Források
↑ Iommi 2011: Tony Iommi. Iron Man: My Journey Through Heaven and Hell with Black Sabbath (Autobiography). Simon & Schuster (2011). ISBN 978-0-85720-151-5 


Külső hivatkozások