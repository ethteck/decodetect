Papp Lajos  (Debrecen, 1935. augusztus 18. – Oldenburg, 2019. január 17.) magyar zeneszerző, zenepedagógus. 1973-tól Németországban élt.


Életrajza
A debreceni konzervatóriumban tanult, majd a budapesti Liszt Ferenc Zeneművészeti Főiskolán kapott zeneszerző diplomát 1960-ban. 1971-ig különböző zeneiskolákban tanított.
1971–73 között Svájcban, a bázeli konzervatóriumban Klaus Huber és Helmut Lachenmann mesterkurzusán vett részt ösztöndíjasként. 1973-tól a németországi Oldenburgban élt, a helyi zeneiskola tanára volt.


Főbb művei
9 bagatell (cimbalomra)
1965 Dialogo per pianoforte e orchestra
Három dal Georg Trakl verseire
Meditációk Füst Milán emlékére


Diszkográfia
Kocsár: Repliche; Variazioni; Magányos ének; Papp L.: Dialogo; Meditációk (Meditations) Hungaroton SLPX 11635 Saját LP
1978 Mai magyar cimbalomművek Hungaroton SLPX 11899 – közreműködő


Jegyzetek


Külső hivatkozások és irodalom
Földes Imre: Harmincasok. Beszélgetések magyar zeneszerzőkkel. Budapest, 1969. Zeneműkiadó.
https://web.archive.org/web/20051024071604/http://www.oldenburg.de/kulturdatenbank/data/kdb.61.html – német nyelven
Papp Lajos: Cimbalomötös – műismertető a Fidelio-ban
Papp Lajos: Legyen a zene mindenkié! Mit kell tenni a művészi zene népszerűsítéséért? -részlet (Délmagyarország, 1958. szeptember 25.)
Cikk: Az égig érő fa kottájának ősbemutatója – Parlando, 2001.