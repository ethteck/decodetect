A  KRB I egy gyorsvonati szerkocsisgőzmozdony-sorozat volt a Kronprinz Rudolf-Bahn–nál (KRB).
A KRB 1B tengelyelrendezésű gyorsvonati mozdonyokat vásárolt a Mödlingi Mozdonygyártól és a Krauss müncheni gyárától. Ezeket a KRB I' sorozatba osztották be és a 31–47, 49–55 pályaszámokat kapták. A KRB-nél a személyvonati mozdonyoknak páratlan, a tehervonati és szertartályos mozdonyoknak pedig páros pályaszámai voltak. Ezen kívül a 49-55 számúaknak neveik is voltak az akkori szokások szerint: EISENERZ, ASSLING, VELDES és RADMER; a 31–47 számúaknak pedig: LAIBACH, TARVIS, KRAINBURG, PODNART, RATSCHACH, HIEFLAU, ADMONT, LIETZEN és REIFLING.
Az 1884-es államosítás után az osztrák cs. kir. Államvasutak (k.k. österreichischen Staatsbahnen, kkStB) a 31-47 pályaszámúakat a kkStB 10.01-09, majd 1891-től a kkStB 22.11-19, végezetül pedig 1904-től a 122.11-19 pályaszámok alá osztotta be. A 19-55  számúak pedig előbb 22.01-04 végül 122.01-04 pályaszámúak lettek. 1896 után  kazáncserét hajtottak végre rajtuk. A táblázat már a csere utáni műszaki adatokat tartalmazza.
1917-ben még egy példány volt üzemben a kkStB-nél belőlük, ami az első világháború után a BBÖ állományába került 122.01 pályaszámon, ahol 1924-ben selejtezték.


Irodalom
Verzeichnis der Lokomotiven, Tender, Wasserwagen und Triebwagen der k.k. österreichischen Staatsbahnen und der vom Staate betriebenen Privatbahnen nach dem Stande vom 30. Juni 1917. Bécs: Verlag der k.k. österreichischen Staatsbahnen. 1918.  
Karl Gölsdorf: Lokomotivbau in Alt-Österreich 1837–1918. Bécs: Verlag Slezak. 1978. ISBN 3-900134-40-5  
Johann Stockklausner: Dampfbetrieb in Alt-Österreich. Bécs: Verlag Slezak. 1979. ISBN 3-900134-41-3  


Fordítás
Ez a szócikk részben vagy egészben  a   KRB I című német Wikipédia-szócikk fordításán alapul.  Az eredeti cikk szerkesztőit annak laptörténete sorolja fel.


Külső hivatkozások
A típus története számokban (német nyelven)
Egy kép a kkStB 22.01 mozdonyról