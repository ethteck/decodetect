A Digital Ash in a Digital Urn a Bright Eyes hetedik stúdióalbuma, amelyet az előző, hatodik lemezzel (I’m Wide Awake, It’s Morning) egy napon, 2005. január 25-én adott ki a Saddle Creek Records.
Az Egyesült Államok slágerlistáján a 15., az Egyesült Királyságén pedig a 43. helyen zárt; előbbi országban 268 ezer példányt adtak el belőle. 2007-ben megkapta az Independent Music Companies Association arany minősítését, amit azon alkotások nyerhetnek el, amelyekből Európában legalább 100 000 darabot értékesítenek. A Digital Ash in a Digital Urn az előző nagylemezhez képest több elektronikus elemet tartalmaz.
A Lua és Take It Easy (Love Nothing) alkotások a Billboard Hot 100 kislemezes listájának első két helyét érték el.Az album a Saddle Creek Records 73. kiadványa.


Turné
Nagyobb sikereket akkor értek el először, amikor a Lua és First Day of My Life számaik a Billboard Singles Sales listáján 2004-ben az első két helyre kerültek. 2005-ben két részre osztott turnéra indultak: először népzenei hatású I’m Wide Awake, It’s Morning, majd az inkább elektropop-elemeket tartalmazó Digital Ash in a Digital Urn dalaiból válogattak. A Billboard listáin mindkét lemez a legjobb húsz között volt: előbbi a Billboard 200 rangsorában a tizedik, a független albumok listáján pedig a második lett. Az albumokat kísérő turnét megörökítették a szintén 2005-ben kiadott Motion Sickness: Live Recordings koncertlemezen.
A Digital Ash in a Digital Urn lemez Conor Oberst kísérleti alkotása, melynek elkészültében a Yeah Yeah Yeah tagja, Nick Zinner, illetve a Postal Service tagja, Jimmy Tamborello is segédkezett.


Számlista
Az összes dal szerzője a Bright Eyes. 


Közreműködők
Conor Oberst – ének, gitár, basszusgitár, zongora, wurlitzer, billentyűk, bariton, hangminta
Mike Mogis – gitár, wurlitzer, billentyűk, üstdob, csengő, teremin, bariton
Nate Walcott – trombita, húrok
Andy LeMaster – ének, gitár, basszusgitár, billentyűk, hangtechnikus
Clark Baechle – dob
Clay Leverett – szöveg, dob
Donna Carnes, Kim Salistean – hegedű
Digital Audio Engine – hangtechnikus
Jiha Lee – fuvola
Jimmy Tamborello – hangszerelés
Karen Becker – cselló
Jason Boesel – dob, ütőhangszerek
Maria Taylor – ének
Nick White – billentyűk
Nick Zinner – gitár, billentyűk
Sabrina Duim – hárfa
Stella Mogis – szöveg
Thomas Kludge – brácsa


Fordítás
Ez a szócikk részben vagy egészben  a   Digital Ash in a Digital Urn című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel.


Források


További információk
(angolul)

Az album a Discogson
Az album a MusicBrainzen