Hubert Tromp (Aruba, 1943[forrás?]–?) holland antilláki nemzetközi labdarúgó-játékvezető. Polgári foglalkozása sportvezető.	


Pályafutása


Nemzetközi játékvezetés
A holland antilláki labdarúgó-szövetség Játékvezető Bizottsága (JB) terjesztette fel nemzetközi játékvezetőnek, a Nemzetközi Labdarúgó-szövetség (FIFA) 1979-től tartotta nyilván bírói keretében. Több nemzetek közötti válogatott és klubmérkőzést vezetett, vagy működő társának partbíróként segített. Az aktív nemzetközi játékvezetéstől 1991-ben búcsúzott.


Világbajnokság
A világbajnoki döntőhöz vezető úton Spanyolországba a XII., az 1982-es labdarúgó-világbajnokságra a FIFA JB bíróként alkalmazta.


Sportvezetőként
Aktív pályafutását befejezve Holland antilláki Labdarúgó-szövetség Játékvezető Bizottsága (JB) tagja, a játékvezetők oktatója, szakmai ellenőre. A CONCACAF régióban aktív szakmai munkát végzó sportember.


Szakmai sikerek
1993-ban a nemzetközi játékvezetés hírnevének erősítése, hazájában 10 éve a legmagasabb Ligában (osztályban) folyamatosan tevékenykedő, eredményes pályafutása elismeréseként, a FIFA JB felterjesztésére az 1965-ben alapított International Referee Special Award címmel és oklevéllel tüntette ki.
2004-ben a CONCACAF az amerikai Mavis Derflinger (női labdarúgó edző) társaságában nevüket elhelyezte a dicsőségfalán.


Források
Hubert Tromp. World Referee. (Hozzáférés: 2013. május 8.)
Hubert Tromp. concacaf.com. [2013. április 5-i dátummal az eredetiből archiválva]. (Hozzáférés: 2013. május 8.)
Hubert Tromp. blogspot.hu. (Hozzáférés: 2013. május 8.)