A 103. Indianapolisi 500 mérföldes versenyt (angolul 103rd Indianapolis 500 vagy szponzorált nevén 103rd Indianapolis 500 presented by Gainbridge) hagyományosan május utolsó hétvégéjén, 2019. május 26-án vasárnap rendezték meg az Indianapolis Motor Speedway-en, Indianapolisban. A futam a 2019-es IndyCar sorozat eseménye volt. A verseny hossza 500 mérföld, vagyis 200 kör. A verseny előtt szokásosan megrendezték az IndyCar Grand Prix-et a belső vonalvezetésen és utána folytatódott a program az ovál pályán.
A 2018-as verseny győztese az ausztrál Will Power volt. Az idei pole-pozíciót és a futamgyőzelmet is a 2016-os IndyCar-bajnok Simon Pagenaud szerezte meg, és egyben ő vezette leghosszabb ideig a versenyt, pontosan 116 körön keresztül.


Nevezési lista

A nevezési listán megtalálható 7 korábbi győztes, név szerint Scott Dixon, Will Power, Tony Kanaan, Alexander Rossi, Ryan Hunter-Reay, Szató Takuma és Hélio Castroneves aki tavaly óta csak ezen a hétvégén szerepel a szériában.
Újonc versenyzőből szintén 7 név található, Patricio O'Ward, Ben Hanley, Colton Herta, Felix Rosenqvist, Santino Ferrucci, Jordan King,  továbbá Marcus Ericsson, aki az idei szezonra vette át a tavalyi ABC Supply 500-on súlyosan megsérült Robert Wickens helyét.
Fernando Alonso miután kiszállt a Formula–1-ből Daytona után ismét megpróbálta a legendás viadalt. Csapata a Mclaren Racing volt partnerségben a Carlin-nal. Végül a kétszeres F1-es bajnok még a futamra sem tudta magát kvalifikálni két gyári Carlin-os csapattársával együtt. A Carlin csapatától egyedül Charlie Kimball indulhatott a versenyen.
 Gy  Korábbi győztes
 Ú  Indy 500 újonc


Program


Tesztek
2018. augusztus 6-án privát tesztet végeztek a Firestone Indianapolis Motor Speedway ovál vonalvezetésen. Két csapat vett részt a Chevrolet és a Honda képviseletében. A Penske csapatánál, Will Power tesztelte Chevy-t, és Chip Ganassi Racing-nál, Scott Dixon tesztelte a Hondát. A 2018-as verseny során néhány kritika után javultak az elülső szárnyak és az alsó panelek a stabilitási problémák kezelésére. A sebességre azonban nem érkezett panasz.


2018 Augusztus


2018 Október
A sorozatos tesztet 2018. október 17-én folytatták a pálya hagyományos vonalvezetésén. Hat csapat tesztelt, továbbfejlesztve az UAK18 univerzális aero készlet és a Firestone gumiabroncsok aerodinamikai specifikációit.
A tesztet követően a résztvevők kifejezték, hogy a pálya nagyobb tapadást mutat, és az új gumiabroncs következetesebb volt, mint a 2018-ban használt vegyület.


Ovál teszt — Április 19.
Három Indy500 újonc részt vett egy ovál teszten a Texas Motor Speedway-en április 19-én. Ben Hanley, Colton Herta és Marcus Ericsson.


Teljes körű és Újonc teszt — Április 24.
Időjárás: 15 °C
Összefoglaló: Az Indianapolis Motor Speedway-en teljes körű nyílt tesztre került sor 2019. április 24-én, szerdán. Összesen tizenöt csapat vett részt, akik 28 versenyzővel álltak fel. A tesztet három szegmensre bontották, az első rész a teljes szezonban résztvevő IndyCar-pilóták számára volt kiírva. A második munkamenet az újonc teszt volt. A harmadik felvonás pedig, mind a veteránoknak, mind az újoncoknak volt. A tesztelés időpontja 11:00 órakor kezdődött, azonban tizenegy perc elteltével a teszt megkezdése után meglengették a piros zászlót az eső miatt. A pálya 15:00 óra után volt alkalmas a körözésre. Körülbelül 16:45 órakor egy könnyű esőzuhany ismét lezárta a pályát. 18 órakor a pálya újból megnyílt az újonc programra és 19:30-ig tartott. A harmadik felvonást pedig törölték. Összesen húsz pilóta vett részt az első teszten, 707 kört teljesítve. Szató Takuma beállította a nap leggyorsabb körét (226.993 mph), és közel 223 km/ h-s sebességgel. Tony Kanaan nem körözött, Max Chilton pedig motorhiba miatt áltt a boxban. Négy újonc (Colton Herta, Felix Rosenqvist, Santino Ferrucci és Marcus Ericsson) az újonc teszt mindhárom fázisát letudták különböző sebességeken az adott körben. Herta vezette a tabellát az újoncok között 226,108 km / h-s végsebességgel. A Formula–1-ből távozó Fernando Alonso teljessítette az első és második szakaszt, azonban a harmadikban megállt alatta a McLaren-Chevrolet elektromos problémák miatt és traileren szállították vissza a boxba. Hélio Castroneves, J. R. Hildebrand és Oriol Servià szintén nem tudtak teljesíteni mért köröket a második és harmadik szakaszban.


Gyakorlások az időmérő edzés előtt


Szabadedzés — Május 14.
Időjárás: 21 °C
Összefoglaló: A gyakorlat mind a 36 autót és pilótát érintette. A legtöbb nevező teljeseítette az edzéseket ezt megelőzően , azonban az újonc Patricio O'Ward egyike volt akik nem, de Fernando Alonso elektromos problémákra panaszkodott aznap. A nap leggyorsabb körében Will Power futotta, aki 369.739 km / óra idő alatt ért körbe a legendás aszfaltcsíkon, a Team Penskes versenyző csapattársa, Simon Pagenaud lett a második és a saját csapatával versenyző Ed Carpenter lett a harmadik. Csak egy kisebb incidens történt a nap folyamán, amikor Colton Herta a 2-es oválban (kanyarban) a bemelegítőkörén megforogott, de megfogta az autóját és senki sem sérült meg.


Szabadedzés — Május 15.

Időjárás: 22 °C
Összefoglaló: Az első balesetet az idei versenyen 12:35-kor történt, Fernando Alonsoval. Az autó megcsúszott és a belső falnak ütközött, ezután átugratva a pályán, a külső falnak is nekiütközött. Alonso járműve megsérült, de a pilóta sértetlenül szállt ki a volán mögül és a csapat a nap hátralévő részében nem folytatta az edzést. A nap második részében 17:02-kor Felix Rosenqvist élt át meleg pillanatokat, amikor hozzáért a pálya belső része mellett található füvet és megcsúszott. Az autó jobb hátulja, háttal csapódott a korlátnak, majd keresztbe állva a pályán a belső védő gumifalat szemből találta el. Colta Herta követte és centimétereken múlt, hogy eltalálja a pályán keresztbeálló svéd autóját, de végül senki sem sérült meg. Azonban a Chip Ganassi Racing autójának elentős javításra volt szüksége. A napot Josef Newgarden, zárta legelöl aki óránként 228,856 mérföldes (368,308 km / órás) sebességet autózott. Mögötte Scott Dixon és Spencer Pigot zárt. A mezőny összesen 3219 kört teljesített.


Szabadedzés — Május 16.
Időjárás: 26 °C
Összefoglaló:


Szabadedzés — Május 17.
Időjárás: 28 °C
Összefoglaló:


Időmérő


Time trials — Május 18.
Időjárás: 29 °C
Összefoglaló: Fernando Alonso nem tudott bejutni a legjobb 33 közé, ezért pótselejteznie kellett. A spanyolon kívül még James Hinchliffe, Sage Karam, Patricio O'Ward, Max Chilton és Kyle Kaiser sem került be.


Bump Day/Pole Day — Május 19.


Pótselejtező
Összefoglaló: A pótselejtező az utolsó hat pilótának ad még egy lehetőséget, hogy harcoljanak az utolsó három fennmaradt helyért, három pilóta pedig automatikusan kiesik akik nem futják meg azt az időt ami az induláshoz szükséges, és nem indulhat a versenyen. Sage Karam, James Hinchcliffe és Kyle Kaiser fért be végül a 30-31-32. helyekre. Akik számára gyorsan véget ért a hétvége és nem állhattak fel a rajtrácsra: A 2018-as IndyLights-bajnok Patricio O'Ward, csapattársa Max Chilton, aki most először nem tudta kvalifikálni magát 2016-óta, és Fernando Alonso, aki az utolsóként kört futó Kyle Kaiser-től minimális különbséget kapott.


Fast Nine
Összefoglaló: A Fast Nine, a legjobb kilenc pilótának ad egy lehetőséget, hogy az időmérő után harcoljanak a pole-pozícióért. Az első helyről végül 2016-os IndyCar-bajnok a francia Simon Pagenaud indulhatott.


Gyakorlások az időmérő edzés után


Május 20.
Időjárás: 17 °C
Összefoglaló:


Carb Day — Május 24.
Időjárás: 31 °C
Összefoglaló: A Carb Day a verseny előtti utolsó gyakorlás volt. Az edzést mindenki rendben, baleset nélkül letudta. Tony Kanaan futotta a legjobb sebességet, a legjobb újonc Santino Ferrucci és a korábbi Indy-győztes, Szató Takuma előtt.


Pit Stop Challenge
A Carb Day keretein belül került sor a Pit Stop Challenge-re, amelyben nyolc versenyző, egyenes kieséses rendszerben azt döntötte el, kinek a csapata végzi el a leggyorsabb kerékcserét és tankolást egy boxkiállás során. Ezt a külön versenyt a döntőig jutó Marcus Ericsson nyerte, az ötször IndyCar-bajnok Scott Dixon-nal szemben. Ugyanis Ericcson jobban indult a lámpák kialvásánál.


Rajtrács
 W  = Korábbi győztes;  Ú  = Indy 500 újonc 

Nem indulhatott a versenyen


Verseny


Közvetítés
Az IndyCar 2019-re nem csak az Indy500-ra korlátozta a közvetítési jogokat, hanem az egész szezonra. A nemzetközi piacról nagyrészt megvonta a TV-csatornák engedélyeit, valmint az Egyesült Államokban is csak egyetlen csatornának van engedélye, az NBC-nek és ezen belül az NBCSports-nak, továbbá az online platformokon elérhető NBC Gold-nak.


Jegyzetek


Források