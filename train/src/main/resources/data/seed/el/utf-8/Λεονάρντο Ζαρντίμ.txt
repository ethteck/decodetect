Ο Ζοζέ Λεονάρντο Νούνες Άλβες Σόουζα Ζαρντίμ, ή απλά Λεονάρντο Ζαρντίμ γεννήθηκε στις 1 Αυγούστου 1974 στην Βαρκελώνη Ανζοατέγκουης στη Βενεζουέλα και είναι Πορτογάλος προπονητής


Βιογραφικά στοιχεία
Γεννημένος στη Βενεζουέλα από Πορτογάλους γονείς οι οποίοι είχαν εγκατασταθεί στη χώρα, ο Λεονάρντο Ζαρντίμ επέστρεψε στην Πορτογαλία σε πολύ νεαρή ηλικία, με σκοπό να μείνει μόνιμα στο νησί της Μαδέρα. Το 2001, στην νεαρή ηλικία των 27 ετών, ξεκίνησε την καριέρα του αρχικά ως διαχειριστής, και αργότερα δουλεύοντας ως βοηθός προπονητή, στο τοπικό κλαμπ Καμάτσα, για δύο χρόνια. 
Εν συνεχεία, ο Ζαρντίμ, προβιβάστηκε σε προπονητή στην τρίτη κατηγορία της Πορτογαλίας, παίρνοντας μετεγγραφή στην Τσάβες, ομάδα της ίδιας κατηγορίας, στη μέση της σεζόν 2007–08, και οδήγησε τους «Βόρειους» σε προβιβασμό στη δεύτερη κατηγορία της Πορτογαλίας, στην πρώτη του ολοκληρωμένη χρονιά. 
Το καλοκαίρι του 2009 μετεγγράφηκε στη Μπέιρα-Μαρ, πετυχαίνοντας ακόμα έναν προβιβασμό, αυτή τη φορά στην κορυφαία κατηγορία. Ο Ζαρντίμ απολύθηκε στη μέση της επόμενης σεζόν, λόγω μιας σειράς συνεχόμενων κακών αποτελεσμάτων, παρ' όλο που η ομάδα του Αβέιρο τελικά κατάφερε να διατηρήσει την παρουσία της στην κορυφαία κατηγορία. 
Το Μάιο του 2011 ο Ζαρντίμ αντικατέστησε τον Ντομίνγκος Πασιένσια στον πάγκο της Μπράγκα, την οποία οδήγησε στην τρίτη θέση την πρώτη του κιόλας χρονιά, καταγράφοντας ένα ρεκόρ 15 συνεχόμενων νικών στο πρωτάθλημα. 
Στις 5 Ιουνίου 2012 συμφώνησε να μετεγγραφεί στον Ολυμπιακό, υπογράφοντας συμβόλαιο για δύο χρόνια, αντικαθιστώντας τον προηγούμενο προπονητή της ομάδας, Ερνέστο Βαλβέρδε. Στις 19 Ιανουαρίου 2013 ο Ζαρντίμ συμφώνησε να αποχωρήσει από τον Ολυμπιακό. Ο λόγος ήταν η κακή αγωνιστική εικόνα της ομάδας, παρά την πρώτη θέση στο πρωτάθλημα και την πρόκριση στους 32 του Europa League.
Στις 10 Μαίου του 2013, ο Λεονάρντο Ζαρντίμ ανέλαβε πόστο προπονητή στην πρώτη ομάδα της Σπόρτινγκ Λισαβόνας, στην οποία παραμένει μέχρι και το 2014.
To καλοκαίρι του 2014, ο Λεονάρντο Ζαρντίμ ανέλαβε χρέη προπονητή της γαλλικής ομάδας Μονακό, από την οποία απολύθηκε τον Οκτώβριο του 2018.


Εξωτερικοί σύνδεσμοι
Profile at Zerozero
Stats at ForaDeJogo
Transfermarkt profile