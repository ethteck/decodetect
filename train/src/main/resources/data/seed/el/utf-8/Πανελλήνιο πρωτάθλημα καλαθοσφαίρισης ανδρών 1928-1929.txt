Το πρωτάθλημα μπάσκετ 1928-29 κατακτήθηκε από τον Πανελλήνιο Γ.Σ., ο οποίος προηγουμένως είχε κατακτήσει το πρωτάθλημα Αθηνών.


Πρωτάθλημα Αθηνών
Για το πρωτάθλημα Αθηνών 1928-29 μετείχαν αρχικά οκτώ ομάδες αλλά μετά από την απόρριψη ένστασης της ΑΕΚ για τη συμμετοχή του αθλητή του Πανιωνίου Α. Μεσσάρη, αποχώρησαν οι ομάδες ΑΕΚ, Νέοι Βύρωνος και Σχολή Ευελπίδων. Οι αγώνες διεξήχθησαν στην Αθήνα και υπήρξε έντονη παρουσία φιλάθλων, ενώ η διαιτησία απέσπασε αρνητικά σχόλια. Στην κλήρωση του πρωταθλήματος που έγινε στις 18 Δεκεμβρίου 1928 στα γραφεία του Εθνικού Αθηνών, ο οποίος ήταν και ο διοργανωτής του πρωταθλήματος κατόπιν εντολής του ΣΕΓΑΣ, μετείχαν οκτώ σύλλογοι χωρισμένοι σε δύο ομίλους:
Α΄ όμιλος: Πανελλήνιος Γ.Σ., Α.Ο. Νήαρ Ήστ, Α.Ο. Νέοι Βύρωνος, ΑΕΚ .
Β΄ όμιλος: Εθνικός Γ.Σ., Χ.Α.Ν. Αθηνών, Πανιώνιος, Σχολή Ευελπίδων.Σύμφωνα με το πρόγραμμα η α΄ φάση ξεκινούσε στις 23 Δεκεμβρίου και τερματιζόταν στις 20 Ιανουαρίου 1929. Ακολουθούσαν οι ημιτελικοί και ο τελικός αγώνας. Στους ημιτελικούς αγώνες που έγιναν στις 18 και 21 Φεβρουαρίου στο στάδιο του Εθνικού Γ.Σ. αγωνίστηκαν:
Ημιτελικοί
Πανελλήνιος Γ.Σ. - Εθνικός Γ.Σ.: 31-8 
Νήαρ Ηστ - ΧΑΝ Αθηνών: 24-8 Οι δύο νικητές αγωνίστηκαν στον τελικό που έγινε στο ίδιο στάδιο στις 3 Μαρτίου, με νικητή τον Πανελλήνιο, ενώ οι δύο ηττημένοι επρόκειτο να δώσουν αγώνα διαβάθμισης για την 3η θέση αλλά ο Εθνικός Γ.Σ. παραιτήθηκε υπέρ της ΧΑΝ:,
Αγώνας 3ης θέσης:
ΧΑΝ Αθηνών - Εθνικός Γ.Σ.: 2-0 χωρίς αγώνα.
Τελικός Αθηνών:
Πανελλήνιος Γ.Σ. - Νήαρ Ηστ: 27-26


Κατάταξη
Στις τρεις πρώτες ομάδες του πρωταθλήματος Αθηνών 1929 απονεμήθηκαν έπαθλο στην πρώτη και μετάλλια στις άλλες δύο. Η τελική κατάταξη ήταν:

Πανελλήνιος Γ.Σ.
Νήαρ Ηστ
ΧΑΝ Αθηνών
Εθνικός Γ.Σ.


Πρωτάθλημα Θεσσαλονίκης
Πρωταθλητής Θεσσαλονίκης για τέταρτη συνεχόμενη χρονιά αναδείχθηκε ο Άρης Θεσσαλονίκης, αήττητος, με δεύτερη τη ΧΑΝΘ. Τους αγώνες διοργάνωσε η ΧΑΝΘ και διεξήχθησαν στο δικό της γυμναστήριο. Μετείχαν επίσης ο Ηρακλής Θεσσαλονίκης, ο ΒΑΟ και η ΑΕΚ Θεσσαλονίκης, η οποία στο τέλος της χρονιά συγχωνεύτηκε και απορροφήθηκε από τον ΠΑΟΚ. Υπήρχε μεγάλο ενδιαφέρον και τους αγώνες παρακολουθούσε πλήθος κόσμου. Στην εναρκτήρια τελετή, στις 27 Ιανουαρίου, παρευρέθηκαν χίλια περίπου άτομα. Είναι χαρακτηριστικό πως τους δύο διεξαχθέντες αγώνες: Άρη-ΧΑΝΘ (25-11, φιλικός εναρκτήριος) και Άρη-ΑΕΚ Θεσ. (38-20, επίσημος) κινηματογράφησε συνεργείο, ώστε οι ενδιαφερόμενοι να τους παρακολουθήσουν την επόμενη Κυριακή στον κινηματογράφο "Διονύσια".,Μετά το τέλος του πρωταθλήματος, η ΧΑΝΘ διοργάνωσε και πρωτάθλημα μπάσκετ ανεπίσημων ομάδων, στο οποίο μετείχαν έξι σύλλογοι.


Αποτελέσματα - κατάταξη


Ο Πανελλήνιος πρωταθλητής Ελλάδος
Ο πρωταθλητής Αθηνών Πανελλήνιος μετέβη στη Θεσσαλονίκη, όπου την Δευτέρα και Τρίτη του Πάσχα (6 και 7 Μαΐου 1929) αντιμετώπισε τον πρωταθλητή Θεσσαλονίκης Άρη και την δευτεραθλήτρια ΧΑΝΘ, τους οποίους νίκησε κατακτώντας το πανελλήνιο πρωτάθλημα., Εκτός από αυτά τα ματς δεν υπάρχει άλλη αναφορά για αγώνες πανελληνίου πρωταθλήματος μπάσκετ στον τύπο της Αθήνας και της Θεσσαλονίκης της εποχής.

Πανελλήνιος Γ.Σ. - Άρης Θεσσαλονίκης: 29-27 (14-18), διαιτητής ο Μαυροσκούφης, για τον οποίο οι ιθύνοντες του Άρη παραπονέθηκαν ότι υπήρξε πολύ αυστηρός μαζί τους.
Πανελλήνιος Γ.Σ. - ΧΑΝΘ: 44-24 (27-4), διαιτητής ο Ιωνάς.Στην πρωταθλήτρια ομάδα του Πανελληνίου αγωνίζονταν οι: Χρ. Σβολόπουλος, Δ. Σιδηρόπουλος, Ευαγγελινός, Σφήκας, Σπυριδάκης, Αλ. Σιδηρόπουλος, Συμεωνίδης, Θεοδωρακάκος.


Κατάταξη


Πηγή
100 χρόνια Μπάσκετ 1891-1991, Περιοδικό Τρίποντο, 1991


Αναφορές