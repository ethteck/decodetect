O Αμενεμχέτ Δ' ήταν Φαραώ της Αιγύπτου, που βασίλευσε πιθανόν μεταξύ του περ. 1815 με περ. 1806 π.Χ.. Είχε προηγηθεί συμβασιλεία με τον Αμενεμχέτ Γ' ως Φαραώ, και ολοκλήρωσε το ναό που έχτισε ο τελευταίος στο Μεντίνετ Μάντι, ο οποίος σύμφωνα με τον Ζάχι Χαουάς, Γενικό Γραμματέα του Ανώτατου Συμβουλίου Αρχαιοτήτων της Αιγύπτου, "είναι ο μόνος άθικτος ναός που σώζεται από την περίοδο του Μεσαίου Βασιλείου". Τα θεμέλια του ναού, διοικητικά κτήρια, σιταποθήκες και κατοικίες έφεραν στο φως Αιγύπτιοι αρχαιολόγοι σε αρχαιολογική αποστολή στις αρχές του 2006. Είναι πιθανόν ότι ο Αμενεμχέτ Δ' έχτισε επίσης ναό  στο νοτιοανατολικό Φαγιούμ στο Qasr el-Sagha. 
Ο πάπυρος του Κανόνα του Τορίνο καταγράφει περίοδο βασιλείας για τον Αμενεμχέτ Δ' 9 χρόνια, 3 μήνες και 27 ημέρες. Σύμφωνα με ένα graffito σε βράχο στη Νουβία, τα πρώτα χρόνια της βασιλείας του ήταν συμβασιλέας με κύριο Φαραώ τον ισχυρό προκάτοχό του Αμενεμχέτ Γ'. Η σχετικά σύντομη βασιλεία του ήταν ειρηνική και χωρίς αξιοσημείωτα γεγονότα. Έχουν καταγραφεί αρκετές χρονολογογημένες εκστρατείες στα ορυχεία του Serabit el-Khadim στην χερσόνησο του Σινά. Μετά το θάνατό του θεωρείται ότι άρχισε η σταδιακή παρακμή του Μεσαίου βασιλείου.  
Ο Αμενεμχέτ πέθανε χωρίς αρσενικό διάδοχο, αν και είναι πιθανόν ότι οι πρώτοι δύο ηγεμόνες της επόμενης δυναστείας, ο Sobekhotep I και ο Sonbef να ήταν γιοι του. Τον διαδέχτηκε η ετεροθαλής αδελφή του (ή ίσως θεία του), η Νεφρουσομπέκ, η οποία έγινε η πρώτη γυναίκα στα περίπου 1500 χρόνια της ιστορίας των Αιγυπτιακών δυναστειών που κυβέρνησε την Αίγυπτο. Επίσης υπάρχει πιθανότητα η Νεφρουσομπέκ να ήταν η σύζυγός του, αλλά προς το παρόν δεν υπάρχουν επιβεβαιωμένες αποδείξεις για αυτήν την θεωρία.    


Παραπομπές


Βιβλιογραφία
W. Grajetzki, The Middle Kingdom of Ancient Egypt: History,Archaeology and Society, Duckworth, London 2006 ISBN 0-7156-3435-6, 61
Shaw, Ian. Nicholson, Paul: The Dictionary of Ancient Egypt. Harry N. Abrams, Inc., Publishers. 1995.


Εξωτερικοί σύνδεσμοι
Amenemhet IV
Medinet Madi or Narmuthis