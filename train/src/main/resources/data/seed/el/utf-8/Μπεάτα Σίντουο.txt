Η Μπεάτα Μαρία Σίντουο (Beata Maria Szydło, 15 Απριλίου 1963), γεννημένη ως Μπεάτα Κουσίνσκα (πολ. Beata Kusińska), είναι Πολωνίδα πολιτικός, που υπηρέτησε ως πρωθυπουργός της χώρας από το 2015 ως το 2017. Είναι αντιπρόεδρος του κόμματος Νόμος και Δικαιοσύνη και ηγήθηκε επιτυχώς της εκστρατείας του κόμματος τόσο στις προεδρικές όσο και στις βουλευτικές εκλογές του 2015, καθώς κατετάγη πρώτο.


Πρώτα χρόνια
Η Μπεάτα Σίντουο γεννήθηκε στις 15 Απριλίου 1963 στο Οσβιέτσιμ και μεγάλωσε κοντά στο Μπζέστσε, όπου ο πατέρας της εργαζόταν ως ανθρακωρύχος. Αποφοίτησε από το Γιαγκελονιανό Πανεπιστήμιο της Κρακοβίας το 1989.


Πολιτική σταδιοδρομία
Στα 35 της χρόνια, η Μπεάτα Σίντουο εξελέγη δήμαρχος του Γκμίνα Μπζέστσε, ενώ στις 25 Σεπτεμβρίου 2005 εξελέγη μέλος της Σέιμ (Βουλή) εκπροσωπώντας τη 12η περιφέρεια του Χρζάνοβ ως υποψήφια του κόμματος "Νόμος και Δικαιοσύνη".
Το συνέδριο της 20ης Ιουνίου 2015 του κόμματος "Νόμος και Δικαιοσύνη" ανέδειξε τη Σίντλο ως υποψήφια πρωθυπουργό του κόμματος για τις εκλογές του ιδίου έτους. Το κόμμα της επικράτησε του κυβερνώντος κόμματος Πολιτική Πλατφόρμα με ποσοστό 37,6% έναντι του 24,1% που συγκέντρωσε η "Πολιτική Πλατφόρμα". Η ίδια αναμένεται να διαδεχθεί την Εύα Κόπατς στην πρωθυπουργία της χώρας.
Τον Δεκέμβριο του 2017 παραιτήθηκε και αντικαταστάθηκε από τον Ματέους Μοραβιέτσκι.


Προσωπική ζωή
Είναι παντρεμένη με τον Έντουαρντ Σίντουο και έχoυν δύο γιους.


Παραπομπές