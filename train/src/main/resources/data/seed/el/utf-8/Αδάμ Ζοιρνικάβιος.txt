Ο Αδάμ Ζοιρνικάβιος (γερμ. Adam Zörnicav) ήταν γερμανός λόγιος του 17ου αιώνα, που ασπάσθηκε την ορθόδοξη πίστη. 


Βιογραφία
Γεννήθηκε στο Καίνιξμπεργκ της Πρωσίας το 1652 και ήταν Λουθηρανός στην θρησκεία. Γονείς του ήταν ο Κρίστιαν Ζοιρνικάβιος, χρυσοχόος την τέχνη, και η  Μαρία. Σπούδασε επί τέσσερα έτη φιλοσοφία και θεολογία στο Καίνιξμπεργκ, και, λόγο μιας έριδας μεταξύ δύο καθηγητών, ψυχράνθηκε προς τον Προτεσταντισμό. Το δε σύγγραμμα του Μητροφάνη Κριτόπουλου «Ομολογία της Ανατολικής Εκκλησίας» τον έπεισε να στραφεί προς τον ορθόδοξο χριστιανισμό. Εγκατέλειψε τις σπουδές του και πήγε στην Ιένα, όπου στράφηκε προς την νομική επιστήμη το 1673. Εκεί ασχολήθηκε επιμελώς με την έρευνα των αμφισβητήσεων της Ελληνικής και Λατινικής εκκλησίας. Εργάστηκε τρία χρόνια στην Ιένα και περιόδευσε στην Αγγλία, Γαλλία και Ιταλία για να ερευνήσει τα χειρόγραφα στις πλούσιες βιβλιοθήκες που υπήρχαν εκεί. Ασπάσθηκε την ορθόδοξη πίστη και έγινε μοναχός στην Μονή του Βατουρίνου.


Συγγράμματα
Tractatus theologici orthodoxi de processione Spiritus sanxti a solo Patre, elaborati auctore Adamo Zoernicav, anno 1582. Μεταφράστηκε στα ελληνικά από τον Ευγένιο Βούλγαρη και εκδόθηκε στην Πετρούπολη το 1797.


Πηγές
Ανδρόνικος Δημητρακόπουλος (1872). Ορθόδοξος Ελλάς : ήτοι περί των Ελλήνων των γραψάντων κατά Λατίνων και περί των συγγραμμάτων αυτών. Εν Λειψίαι: Τύποις Μέτζγερ και Βίττιγ, σελ. 163-164. http://anemi.lib.uoc.gr/metadata/2/5/3/metadata-01-0001410.tkl. Ανακτήθηκε στις 12 Δεκεμβρίου 2010.