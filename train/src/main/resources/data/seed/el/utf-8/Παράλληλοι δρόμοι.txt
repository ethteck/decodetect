Παράλληλοι δρόμοι είναι ο τίτλος ελληνικής καθημερινής κοινωνικής σειράς που προβλήθηκε από το Mega Channel κατά τις σεζόν 1992-1993, 1993-1994 και 1994-1995. Οι Παράλληλοι Δρόμοι είναι η δεύτερη καθημερινή σειρά που προβλήθηκε από τον τηλεοπτικό σταθμό - πρώτη ήταν η "Δίψα" το 1990 - μετά την έναρξη λειτουργίας του. Πρωταγωνιστές της σειράς είναι ο Τίτος Βανδής και ο Πέτρος Ζαρκάδης. Μετά την ολοκλήρωσή της η σειρά προβαλλόταν σχεδόν κάθε χρόνο σε επανάληψη από 1999 ως το 2017 κατά τις πρώτες πρωινές ώρες από το ίδιο κανάλι. 


Υπόθεση
Οι "Παράλληλοι Δρόμοι" είναι ένα κοινωνικό δράμα, που εξιστορεί την άνοδο και την πτώση δύο ισχυρών οικογενειών, οι οποίες  συνδέονται με μεγάλα οικονομικά συμφέροντα. Γενάρχες των δύο αυτών οικογενειών είναι ο Λουκάς Παπαγιάννης και ο Φώτης Κροντηράς. Τους δύο αυτοδημιούργητους άντρες,  εκτός από τον επιχειρηματικό τους δεσμό, τους συνδέει και κάτι ακόμα: ένα συνταρακτικό μυστικό, το οποίο θα αποβεί τραγικά καθοριστικό στην παράλληλη ζωή τους. Το μυστικό αυτό δημιουργεί ρωγμές στις σχέσεις των δύο αντρών - ρωγμές που πληθαίνουν και μεταφέρονται στο βιομηχανικό κολοσσό που διοικούν και τους αναγκάζει να αποκλείουν πεισματικά κάθε ερωτικό δεσμό ανάμεσα στα μέλη των οικογενειών τους. 


Διανομή


Παραπομπές


Πηγές
Παράλληλοι δρόμοι στο ImdB.com
Παράλληλοι δρόμοι στο retrodb.gr
Παράλληλοι δρόμοι στο ishow.gr
Παράλληλοι δρόμοι στο livenews.com