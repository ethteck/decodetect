Το Γήπεδο Θεόδωρος Κολοκοτρώνης είναι ένα ποδοσφαιρικό στάδιο στην Τρίπολη της Αρκαδίας στην Πελοπόννησο, χωρητικότητας 10.493 θέσεων και αποτελεί την έδρα της ποδοσφαιρικής ομάδας του Αστέρα Τρίπολης.


Ιστορία
Το γήπεδο χτίστηκε το 1979, αλλά μέχρι το 2005 που η ομάδα του Αστέρας Τρίπολης αγωνιζόταν στη Γ΄ Εθνική και παλαιότερα στην Δ΄ Εθνική και στα τοπικά πρωταθλήματα της Αρκαδίας, ήταν ένα μικρό στάδιο με μικρή χωρητικότητα καθώς διέθετε μια εξέδρα περίπου 100 θέσεων. Μετά την άνοδο της ομάδας στη Β΄ Εθνική, το στάδιο ανακαινίστηκε και επεκτάθηκε η χωρητικότητα του, μεταξύ άλλων κατασκευάστηκε η ανατολική κερκίδα, η οποία στεγάζει επίσης τα γραφεία της ΠΑΕ, γυμναστήριο και αποδυτήρια, εντευκτήριο κ.α. Το 2007 με την άνοδο του Αστέρα στην Α΄ Εθνική (Super League) κατασκευάστηκε η δυτική κερκίδα, όπου στεγάζονται τα δημοσιογραφικά θεωρεία και οι θέσεις VIP, ενώ προστέθηκε επίσης και μία μικρή κερκίδα στη νότια πλευρά για χρήση κυρίως από τους φιλάθλους της εκάστοτε φιλοξενούμενης ομάδας. Το 2008 κατασκευάστηκε η βόρεια κερκίδα. Το 2010 ανακατασκευάστηκε και επεκτάθηκε η νότια κερκίδα. Το 2015 με αφορμή την συμμετοχή της ομάδας του Αστέρα Τρίπολης στους ομίλους του Europa League (2015-16), για δεύτερη φορά στην ιστορία του και δεύτερη συνεχόμενη παράλληλα αλλά και τέταρτη σερί χρονιά παρουσίας της ομάδας γενικότερα στον θεσμό (τις δύο πρώτες μόνο στα προκριματικά), στο γήπεδο πραγματοποιήθηκαν διάφορες σημαντικές ανακαινιστικές παρεμβάσεις, κυρίως στους εσωτερικούς του χώρους, όπως στα αποδυτήρια και στην αίθουσα τύπου κ.α.
Στις 27 Νοεμβρίου του 2011 στον αγώνα μεταξύ του Αστέρα με τον Ολυμπιακό Πειραιώς για την 11η αγωνιστική του πρωταθλήματος (2011-12) πραγματοποιήθηκε το ρεκόρ άφιξης θεατών του γηπέδου με 6.150 εισιτήρια. 
Στις 22 Νοεμβρίου του 2012 η επίσημη ονομασία του γηπέδου άλλαξε αφού μετονομάστηκε από Δημοτικό Στάδιο Τρίπολης σε Γήπεδο Θεόδωρος Κολοκοτρώνης προς τιμήν του Έλληνα εθνικού ήρωα και αγωνιστή της Επανάστασης του ’21, Θεόδωρου Κολοκοτρώνη.


Εισιτήρια


Παραπομπές


Εξωτερικοί σύνδεσμοι
Γήπεδο Αστέρα Τρίπολης στο Stadia.gr