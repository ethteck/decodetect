Η Αλμπουκέρκη (αγγλικά: Albuquerque, ˈælbəkɜrkiː) είναι η μεγαλύτερη πόλη στην πολιτεία του Νέου Μεξικού στις ΗΠΑ. Είναι το διαχειριστικό κέντρο της Κομητείας Μπερναλίλο και βρίσκεται στο κεντρικό μέρος της πολιτείας, αλληλοεπικαλυπτόμενη με το Ρίο Γκράντε. Ο πληθυσμός της πόλης ήταν 545.852 τo 2010 σύμφωνα με τις εκτιμήσεις της απογραφής των ΗΠΑ, και βρίσκεται στην κατάταξη ως η 34η μεγαλύτερη πόλη στις ΗΠΑ. Μέχρι τον Ιούνιο του 2007, η πόλη ήταν η έκτη σε ρυθμό ανάπτυξης στην Αμερική. Με ένα μητροπολιτικό πληθυσμό 845.913 στις 1 Ιουλίου 2008, η Αλμπουκέρκη είναι η 59η μεγαλύτερη μητροπολιτική περιοχή στις ΗΠΑ. Ο πληθυσμός της μητροπολιτικής περιοχής της Αλμπουκέρκη περιλαμβάνει την πόλη του Ρίο Ράντσο, μια από τις γρηγορότερα αναπτυγμένες πόλεις στις ΗΠΑ. Σχεδόν οι μισοί από τους ανθρώπους στο Νέο Μεξικό ζουν στην περιοχή της Αλμπουκέρκης.
Η Αλμπουκέρκη είναι η έδρα του Πανεπιστημίου του Νέου Μεξικού (UNM), της Βάσης Αεροπορίας Κίρτλαντ, των Εθνικών Εργαστηρίων Σάντια, του Ινστιτούτου Αναπνευστικής Έρευνας Λάβλεϊς, και του Εθνικού Μνημείου Πέτρογκλιφ. Τα Όρη Σάντια διατρέχουν κατά μήκος την ανατολική πλευρά της Αλμπουκέρκης, και ο Ρίο Γκράντε ρέει μέσα από την πόλη, από το βορρά προς το νότο.


Παραπομπές