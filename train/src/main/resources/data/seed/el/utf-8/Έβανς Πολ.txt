Ο Έβανς Πολ (Evans Paul), αποκαλούμενος και K-plume  (KP), είναι πολιτικός από την Αϊτή, που υπηρέτησε ως πρωθυπουργός από το 2015 ως το 2016. Διετέλεσε πρόεδρος της Δημοκρατικής Ενωτικής Επιτροπής (Komite inite Demokratik, KID). 


Πολιτική σταδιοδρομία
Εξελέγη δήμαρχος της πρωτεύουσας Πορτ ο Πρενς στις εκλογές του 1990 που έφεραν το κόμμα του Ζαν Μπερτράν Αριστίντ , το  Εθνικό Μέτωπο για την Αλλαγή και τη Δημοκρατία στην εξουσία. Στις εκλογές του 2006 διεκδίκησε χωρίς επιτυχία την προεδρική εκλογή του με τη σημαία του Κόμματος Δημοκρατικής Συμμαχίας. Υπήρξε επικεφαλής της Δημοκρατικής Συσπείρωσης (Convergence Démocratique) πριν το πραξικόπημα του 2004 που είχε ως αποτέλεσμα την ανατροπή του προέδρου Αριστίντ. Στις 25 Δεκεμβρίου 2014 διορίστηκε από τον πρόεδρο Μισέλ Μαρτελί στο αξίωμα του πρωθυπουργού. Ο διορισμός του ανακοινώθηκε μέσα από το Twitter. Τον Ιανουάριο του 2015 ορκίστηκε πρωθυπουργός, επικεφαλής κυβέρνησης εθνικής συναίνεσης, με στόχο να οδηγήσει τη χώρα σε εκλογές. Στις 2 Φεβρουαρίου 2016 παραιτήθηκε. Παρέμεινε πρωθυπουργός έπειτα από συμφωνία στην οποία επίσης ορίστηκε να αναλάβει ο ίδιος και μεταβατικός πρόεδρος (μέχρι να διοριστεί νέος), με τον Μισέλ Μαρτελί να αποχωρεί από την προεδρία.


Παραπομπές