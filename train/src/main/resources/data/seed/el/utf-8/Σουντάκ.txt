Το Σουντάκ (ουκρανικά και ρωσικά: Судак, κριμαϊκά: Sudaq) ή η Σουγδιαία (βυζαντινή ονομασία), είναι πόλη της Αυτόνομης δημοκρατίας της Κριμαίας στη νότια Ουκρανία. Η πόλη βρίσκεται στις νοτιοανατολικές ακτές της χερσονήσου της Κριμαίας, στις ακτές της Μαύρης θάλασσας. Απέχει 55 χιλιόμετρα από την Θεοδοσία και 102 χλμ. από την πρωτεύουσα της Κριμαίας, Συμφερόπολη. Το Σουντάκ σήμερα είναι ένα δημοφιλές θέρετρο, με ένα καλοδιατηρημένο γενοβέζικο (γενουατικό) οχυρό. 


Ιστορία
Η πόλη φέρεται να έχει ιδρυθεί το 212 μ.Χ., και κατά την μεσοβυζαντινή περίοδο (9ος με 11ος αιώνας) ανήκε στο βυζαντινό θέμα Χερσώνος, καθώς και διέθετε τη δική της μητροπολιτική έδρα με έναν από τους γνωστούς ιστορικούς μητροπολίτες να είναι ο μητροπολίτης Σουγδαίας Λουκάς (14ος αιώνας). Κατόπιν η κυριαρχία της πέρασε στους Γενοβέζους (Γενουάτες) κατά τον 14ο και 15ο αιώνα, και μετέπειτα στους Οθωμανούς και το Χανάτο της Κριμαίας, έως ότου η Ρωσική αυτοκρατορία κατέκτησε την περιοχή την περίοδο 1771-1783.


Παραπομπές


Εξωτερικοί σύνδεσμοι