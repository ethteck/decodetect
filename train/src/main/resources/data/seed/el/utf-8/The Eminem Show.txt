To The Eminem Show είναι το τέταρτο studio άλμπουμ του Αμερικανού ράπερ Eminem, που κυκλοφόρησε το 2002. Ήταν το άλμπουμ με τις μεγαλύτερες πωλήσεις στις Ηνωμένες Πολιτείες για το 2002, με πωλήσεις που έφτασαν τα 7,6 εκατομμύρια αντίτυπα. Στα Βραβεία Γκράμι του 2003 ήταν υποψήφιο για Άλμπουμ της Χρονιάς (Album of the Year) και έγινε το τρίτο LP του Eminem μέσα σε τέσσερα χρόνια που κέρδισε το βραβείο για το Καλύτερο Rap Άλμπουμ (Best Rap Album).
Το άλμπουμ έκανε το ντεμπούτο του στο νούμερο ένα του Αμερικάνικου chart Billboard 200, πουλώντας περίπου 284.000 μονάδες στην πρώτη εβδομάδα του, όπου λόγω της πρόωρης κυκλοφορίας του από εμπόρους λιανικής πώλησης και των παραβιάσεων της ημερομηνίας που έπρεπε να κυκλοφορήσει, υπολογίστηκαν οι πωλήσεις μιάμισης μόνο μέρας. Το άλμπουμ πούλησε 1.322.000 αντίτυπα την επόμενη εβδομάδα, όπου κατέγραψε μια πλήρη εβδομάδα πωλήσεων. Το άλμπουμ ήταν στην κορυφή του Billboard 200 για πέντε συνεχόμενες εβδομάδες. Το άλμπουμ έμεινε επίσης πέντε συνεχόμενες εβδομάδες στην κορυφή του UK Albums Chart. Έχει καταφέρει να πουλήσει πάνω από δέκα εκατομμύρια αντίτυπα. Στις 7 Μαρτίου 2011, το άλμπουμ πιστοποιήθηκε δέκα φορές πλατινένιο από την Recording Industry Association of America,Πρότυπο:Certification Cite Ref καθιστώντας το το δεύτερο άλμπουμ του Eminem που έχει λάβει Διαμαντένια πιστοποίηση στις Ηνωμένες Πολιτείες.
Το 2009, το άλμπουμ κατατάχτηκε #317 στον κατάλογο με τα 500 σπουδαιότερα άλμπουμ όλων των εποχών του Rolling Stone, και αργότερα κατατάχθηκε στο #84 των καλύτερων άλμπουμ της δεκαετίας του 2000 από το ίδιο περιοδικό. Το άλμπουμ έλαβε επαινετική κριτική από τους περισσότερους κριτικούς μουσικής και συχνά αναφέρεται ως η πιο προσωπική και καλύτερη δουλειά του Eminem. Ο ίδιος ο Eminem αναγνώρισε κατά τη διάρκεια μιας συνέντευξης με το MTV, που καταγράφηκε στις 25 Μαΐου του 2002, πως ένιωθε ότι το The Eminem Show ήταν "ο καλύτερος δίσκος [του] ως τώρα". Το The Eminem Show ήταν το πρώτο άλμπουμ του Eminem που η παραγωγή του ήταν κυρίως από τον ίδιο.


Κυκλοφορία
Το The Eminem Show ήταν αρχικά προγραμματισμένο για κυκλοφορία στις 4 Ιουνίου 2002. Ωστόσο, πειρατικά και λαθραία αντίγραφα εμφανίστηκαν online σε peer-to-peer δίκτυα και άρχισαν να έρχονται στην επιφάνεια. Η Interscope αποφάσισε να κυκλοφορήσει το άλμπουμ πρόωρα στις 28 Μαΐου για να καταπολεμήσει το λαθρεμπόριο του. Ωστόσο, πολλά καταστήματα στις ΗΠΑ ξεκίνησαν να το πωλούν νωρίς την Κυριακή 26 Μαΐου, και ορισμένα έβγαλαν το άλμπουμ ήδη από την Παρασκευή. Διαφημιστικές αφίσες σε καταστήματα έγραφαν, "Η Αμερική Δεν Μπορούσε Να Περιμένει" ("America Couldn't Wait"). Λόγω της πρόωρης κυκλοφορίας από πολλούς εμπόρους λιανικής την Κυριακή, το άλμπουμ είχε μόνο μια μέρα επίσημων πωλήσεων για το εβδομαδιαίο chart και δεν ήταν διαθέσιμο στα καταστήματα Walmart κατά τη διάρκεια αυτής της περιόδου. Παρά τη σύγχυση σχετικά με την ακριβή ημερομηνία κυκλοφορίας, το άλμπουμ είχε ένα πολύ επιτυχημένο ντεμπούτο στα charts. Το άλμπουμ έκανε το ντεμπούτο του στο #1 του Billboard 200 με πωλήσεις 284.000 αντιτύπων. Αυτό σηματοδότησε την πρώτη φορά που ένα άλμπουμ πήγε στην κορυφή των charts με μια τόσο συντετμημένη εβδομάδα πωλήσεων. Το άλμπουμ πούλησε 1.322.000 αντίτυπα στην πρώτη του πλήρη εβδομάδα πωλήσεων. Πούλησε 809.000 αντίτυπα στην τρίτη του εβδομάδα και 529.562 αντίτυπα στην τέταρτη εβδομάδα του, φέρνοντας σε τέσσερις εβδομάδες πωλήσεών του συνολικά σχεδόν τρία εκατομμύρια αντίτυπα. Το άλμπουμ πούλησε 381.000 αντίτυπα στην του πέμπτη εβδομάδα και πήγε στην κορυφή του Billboard 200 για πέμπτη συνεχόμενη εβδομάδα. Τα πρώτα 2 εκατομμύρια αντίτυπα του άλμπουμ που αποστάλθηκαν στις Η.Π.Α. περιλάμβαναν ένα bonus DVD με μια αποκλειστική συνέντευξη και live υλικό. Το The Eminem Show ήταν το πρώτο άλμπουμ του Eminem που περιλάμβανε στίχους για όλα τα τραγούδια μέσα στο βιβλιαράκι (booklet) του CD. Ήταν το πιο επιτυχημένο άλμπουμ του Eminem όσον αφορά την πορεία των singles στα charts. Έβγαλε δυο top-ten και τέσσερα top-fifteen singles με τα "Without Me", "Cleanin' Out My Closet", "Sing for the Moment" και "Superman", το οποίο κατάφερε να φτάσει στο top fifteen χωρίς ένα ευρέως διαθέσιμο βίντεο ομόλογο (το βίντεο ήταν κυρίως διαθέσιμο στο DVD του 8 Mile, εμφανιζόμενο σπανίως σε μουσικά κανάλια). Επιπλέον, τα "My Dad's Gone Crazy", "Business", "Hailie's Song" και "White America" επιλέχθηκαν airplay singles του αμφιλεγόμενου άλμπουμ.


Λίστα κομματιών

Sample creditsΠληροφορίες από τις σημειώσεις του The Eminem Show άλμπουμ:
Το "Without Me" περιέχει επανατραγουδισμένα στοιχεία από το "Buffalo Gals" του Malcolm McLaren και έχει sample από το "Rap Name" του Obie Trice (δεν πιστοποιείται)
Το "Sing for the Moment" περιέχει στοιχεία από το "Dream On" των AerosmithΣημειώσειςΗ clean version του άλμπουμ αντικαθιστά το "Drips" με 4 δευτερόλεπτα σιγής. Μερικά αντίγραφα της clean version διαθέτουν μια edited εκδοχή του τραγουδιού.
Η μελωδία στο ρεφρέν του "Superman" κάνει ελαφρώς αναφορές στο ρεφρέν του "Prisoner" της Mariah Carey.


Θέσεις τραγουδιών στα charts


Παραπομπές


Εξωτερικοί συνδέσμοι
Επίσημη ιστοσελίδα
The Eminem Show Lyrics