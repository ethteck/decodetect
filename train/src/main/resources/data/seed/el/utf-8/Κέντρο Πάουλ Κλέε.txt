Το Κέντρο Πάουλ Κλέε (γερμανικά:Zentrum Paul Klee) είναι μουσείο αφιερωμένο στον καλλιτέχνη Πάουλ Κλέε. Βρίσκεται στη Βέρνη της Ελβετίας. Στην κατοχή του βρίσκονται περίπου 40% του συνόλου του ζωγραφικού έργου του Κλέε. 
Το καλοκαίρι του 1997 η Λίβια Κλέε-Μάιερ (Livia Klee-Meyer), σύζυγος του γιου του Κλέε, δώρησε την κληρονομιά της από περίπου 690 έργα στην πόλη και το καντόνι της Βέρνης. Πέραν αυτών επιπρόσθετα έργα και έγγραφα που δωρήθηκαν και δανειοδοτήθηκαν από την οικογένεια και το Ίδρυμα-Πάουλ-Κλέε και επιπλέον 200 δάνεια από ιδιωτικές συλλογές συνέβαλαν στο να δημιουργηθεί μια μεγάλη συλλογή των έργων του καλλιτέχνη. 
Η απόφαση να χτιστεί το μουσείο στο Schöngrün, στα ανατολικά προάστια της πόλης, πάρθηκε το 1998. Αρχιτέκτονας ανέλαβε την ίδια χρονιά ο διάσημος Ιταλός Ρέντζο Πιάνο. Το προκαταρκτικό σχέδιο εκπονήθηκε το 2000. Το κτίριο έχει τη μορφή τριών κυματώσεων που αναμειγνύονται με το τοπίο. 


Η συλλογή
Το καλλιτεχνικό έργο του Κλέε εμπεριέχει 10.000 δημιουργίες. Το κέντρο Πάουλ Κλέε έχει κατορθώσει να συγκεντρώσει 4.000 έργα, κατέχοντας έτσι την εντυπωσιακότερη συλλογή στον κόσμο από πίνακες, ακουαρέλες και σχέδια του Πάουλ Κλέε, καθώς επίσης βιογραφικά κείμενα και φωτογραφικά αρχεία.Ο ιδιαίτερος χαρακτήρας της συλλογής έγκειται στην παρουσία προσωπικών αντικειμένων όπως οι μαριονέτες που κατασκεύασε ο Πάουλ Κλέε για τον γιό του.Η συλλογή φυτών και ορυκτών (όπως αποξηραμένα φυτά, πέτρες, ορυκτά) και τα χειρόγραφά τους επιτρέπουν στον επισκέπτη να δημιουργήσει τη σύνδεση μεταξύ της συλλογής των έργων του καλλιτέχνη και της ιστορίας της ζωής του.Έργα που προσφέρθηκαν στον Πάουλ Κλέε από καλλιτέχνες φίλους του όπως οι Βασίλι Καντίνσκι, Φραντς Μαρκ ή Αλεξέι φον Γιαβλένσκυ, τοποθετούν τη συλλογή Κλέε στο καλλιτεχνικό περιβάλλον της εποχής.


Συγκοινωνίες
Λεωφορείο 12, κατεύθυνση Schosshalde
Autobahn A6, Berne - Thun, έξοδος 12 (Bern-Ostring)


Βιβλιογραφία
Zentrum Paul Klee (Hrsg.): Zentrum Paul Klee, Bern. Hatje Cantz Verlag, Ostfildern 2005, ISBN 3-7757-1532-0 (umfangreicher Katalog mit beiliegender CD-ROM Dokumente)
Zentrum Paul Klee (Hrsg.): Zentrum Paul Klee, Bern – Die Architektur. Hatje Cantz Verlag, Ostfildern 2006, 160 S., 120 Abb., davon 103 farb., ISBN 3-7757-1549-5 (englisch ISBN 3-7757-1550-9; französisch ISBN 3-7757-1551-7)


Εξωτερικοί σύνδεσμοι
Ιστοχώρος του Κέντρου Πάουλ Κλέε στα γερμανικά και στα αγγλικά
Βάση δεδομένων εικόνων του καλλιτέχνη Πάουλ Κλέε
Εικονική περιήγηση στο Κέντρο Πάουλ Κλέε↑ 1,0 1,1 1,2 1,3 1,4 Swiss GLAM Inventory,  16 September 2016. 16  Σεπτεμβρίου 2016.

↑ 2,0 2,1 archINFORM. 24439. Ανακτήθηκε στις 31  Ιουλίου 2018.