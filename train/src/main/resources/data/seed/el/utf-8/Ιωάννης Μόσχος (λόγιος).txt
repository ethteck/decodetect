Ο Ιωάννης Μόσχος ήταν Έλληνας λόγιος του 15ου αιώνα.


Βιογραφικά στοιχεία
Γεννήθηκε στην Λακεδαιμονία και δίδαξε στην Ιταλία τα Ελληνικά γράμματα. Είχε πολλή ευφράδεια στην διδασκαλία και ήταν πολύ γόνιμος ως δάσκαλος, αφού πολλοί από τους μαθητές του αναδείχτηκαν δεινοί  ομιλητές, έγιναν σημαντικοί και φάνηκαν χρήσιμοι στην Ελλάδα.
Αρρώστησε έξαφνα και βαριά, και πέθανε νωρίς, περίπου το 1495 πενθούμενος από όλους. Άφησε δυο υιούς, τον Γεώργιο και τον Δημήτριο, οι οποίοι επίσης διέπρεψαν στα γράμματα.


Συγγράμματα
Έργα του Μόσχου είναι:

Επιτάφιος λόγος επί τοω ενδοξοτάτω και εκλαμπροτάτω μακαρίτη μεγάλω δουκί Λουκά του Νοταρά
Απάντησις πρός τούς εκ πατρός


Πηγές
Κωνσταντίνος Σάθας (1868). Νεοελληνική Φιλολογία: Βιογραφία των εν τοις γράμμασι διαλαμψάντων Ελλήνων, από της καταλύσεως της Βυζαντινής Αυτοκρατορίας μέχρι της Ελληνικής εθνεγερσίας (1453-1821). Αθήνα: Τυπογραφείο των τέκνων Ανδρέου Κορομηλά. http://www.archive.org/details/neoellnikphilol01sathgoog. Ανακτήθηκε στις 15 Οκτωβρίου 2009. 


Βιβλιογαφία
Em.Legrand, «Ιωάννου του Μόσχου λόγος επιτάφιος επί τω Λουκά Νοταρά», Δελτίον της Ιστορικής κι Εθνολογικής Εταιρείας της Ελλάδος, τομ.Β, σσ.413-424