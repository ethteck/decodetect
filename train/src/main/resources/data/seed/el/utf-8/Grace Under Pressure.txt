Το Grace Under Pressure είναι το δέκατο στούντιο άλμπουμ του καναδικού χαρντ ροκ συγκροτήματος Rush, το οποίο κυκλοφόρησε στις 12 Απριλίου του 1984 μέσω της δισκογραφικής εταιρίας "Anthem Records".


Ιστορία του δίσκου
Η αλλαγή ύφους στον ήχο του συγκροτήματος την οποία σηματοδότησε το "Signals", έφθασε στο απόγειο της με το "Grace Under Pressure" του 1984. Ο τίτλος του άλμπουμ δόθηκε από τον Νιλ Πιρτ, ο οποίος δανείστηκε τα λόγια του Έρνεστ Χέμινγουεϊ για να περιγράψει τις δυσκολίες που πέρασε το συγκρότημα μετά το τέλος της συνεργασίας τους με τον παραγωγό Τέρι Μπράουν.
Για την παραγωγή του "Grace Under Pressure", προσέλαβαν τον Στιβ Λιλιγουάιτ, ο οποίος είχε στο παρελθόν δουλέψει με τους Simple Minds και τους U2. Ο Λιλιγουάιτ παραιτήθηκε λίγο πριν ξεκινήσουν οι ηχογραφήσεις του δίσκου, λόγω του ότι δέχθηκε πρόταση για να εργαστεί πάνω στο νέο άλμπουμ των Simple Minds. Οι Rush προσέλαβαν τελικά τον Πίτερ Χέντερσον για την παραγωγή του δίσκου.
Στον συγκεκριμένο δίσκο, τα συνθεσάιζερ του Τζέντι Λι παρέμειναν το βασικό όργανο στην μουσική του συγκροτήματος, ενώ ο Πιρτ έπαιξε με ηλεκτρονικά τύμπανα και κρουστά. Παράλληλα, οι κιθάρες του Άλεξ Λάιφσον παρέμειναν σε δεύτερο ρόλο, χρησιμοποιούμενες κυρίως, σε ρέγκε ρυθμούς ή new wave περάσματα.
Το "Grace Under Pressure" θεωρείται ένα από τα πιο σκοτεινά άλμπουμ των Rush, επηρεασμένο από τον ψυχρό πόλεμο, με κύρια θεματολογία του την πίεση που δέχονται οι άνθρωποι και τις αντιδράσεις τους σε αυτές τις καταστάσεις.
Το άλμπουμ σκαρφάλωσε στο Top-10 στην Μεγάλη Βρετανία, τις Ηνωμένες Πολιτείες και τον Καναδά, για να βραβευθεί ως πλατινένιο από την RIAA και την CRIA και ως ασημένιο από την BPI.


Λίστα Τραγουδιών
1. Distant Early Warning (Lee, Lifeson, Peart) - 4:56
2. Afterimage (Lee, Lifeson, Peart) - 5:04
3. Red Sector A (Lee, Lifeson, Peart) - 5:10
4. The Enemy Within (Lee, Lifeson, Peart) - 4:33
5. The Body Electric (Lee, Lifeson, Peart) - 5:00
6. Kid Gloves (Lee, Lifeson, Peart) - 4:18
7. Red Lenses (Lee, Lifeson, Peart) - 4:42
8. Between the Wheels (Lee, Lifeson, Peart) - 5:44


Θέσεις τσαρτ


Βραβεία
Grace Under Pressure (άλμπουμ)Ηνωμένες Πολιτείες (RIAA Certification): Πλατινένιος Καναδάς (CRIA Certification): Πλατινένιος Ηνωμένο Βασίλειο (BPI Certification): Ασημένιος 


Μέλη των Rush
Οι μουσικοί οι οποίοι ηχογράφησαν το "Grace Under Pressure" ήταν οι εξής:

Τζέντι Λι - φωνητικά, μπάσο, πλήκτρα, συνθεσάιζερ
Άλεξ Λάιφσον - ηλεκτρική κιθάρα, συνθεσάιζερ
Νιλ Πιρτ - τύμπανα, κρουστά


Παραπομπές


Πηγές
Grace Under Pressure - Rush | Songs, Reviews, Credits, Awards | AllMusic
Rush - Grace Under Pressure (album review) | Sputnikmusic
Rush - Grace Under Pressure - Encyclopaedia Metallum: The Metal Archives