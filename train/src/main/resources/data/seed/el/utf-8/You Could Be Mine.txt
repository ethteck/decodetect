Το "You Could Be Mine" είναι ένα τραγούδι του αμερικανικού hard rock συγκροτήματος Guns N' Roses. Εμφανίστηκε τον Ιούλιο του 1991 στην ταινία Εξολοθρευτής 2: Μέρα Κρίσης. Τον ίδιο μήνα κυκλοφόρησε ως single, ενώ τον Σεπτέμβριο του ίδιου έτους βρέθηκε στο άλμπουμ Use Your Illusion II.


Ιστορία
Το "You Could Be Mine" είχε είδη γραφτεί πριν την κυκλοφορία του πρώτου άλμπουμ του συγκροτήματος, Appetite for Destruction. Το τραγούδι μιλά για μια σχέση του κιθαρίστα Ίζυ Στράντλιν.Στην ταινία Εξολοθρευτής 2: Μέρα Κρίσης αρχικά θα εμφανιζόταν το "I Wanna be Sedated" των Ramones (το οποίο εμφανίστηκε αργότερα στην ταινία Εξολοθρευτής: Γένεσις). Ωστόσο οι αναφορές που γίνονται στο συγκρότημα, κυρίως η εμφάνιση μιας μπλούζας με τη στάμπα των L.A. Guns και το T-800 να βγάζει το όπλο του (gun) μέσα από ένα κουτί με τριαντάφυλλα (roses), έκαναν τον σκηνοθέτη Τζέιμς Κάμερον να σκεφτεί την χρήση κάποιου κομματιού των Guns N' Roses. Ο ηθοποιός Άρνολντ Σβαρτζενέγκερ δείπνησε με τα μέλη της μπάντας για να συζητήσουν το θέμα.


Μουσικό βίντεο
Το μουσικό βίντεο για το "You Could Be Mine" σκηνοθετήθηκε από τους Άντυ Μόραχαν, Σταν Γουίνστον και Τζέφρι Άμπελσον. Στο βίντεο πρωταγωνιστεί ο Σβαρτζενέγκερ, ο οποίος καταφθάνει σε μια συναυλία των Guns N' Roses με την εντολή να δολοφονήσει τα μέλη του συγκροτήματος. Στο τέλος του βίντεο ο Εξολοθρευτής περνά μπροστά από την μπάντα. Φτάνοντας στον τραγουδιστή Αξλ Ρόουζ θεωρεί την δολοφονία τους "χάσιμο πυρομαχικών" και αποχωρεί.Το "You Could Be Mine" δεν συμπεριλήφθηκε στο DVD Welcome to the Videos, καθώς περιέχει υλικό από την ταινία.


Κομμάτια του single
You Could Be Mine
Civil War


Προσωπικό
Αξλ Ρόουζ - κύρια φωνητικά
Slash - κιθάρα
Ίζυ Στράντλιν - κιθάρα, φωνητικά
Νταφ ΜαΚέγκαν - μπάσο, φωνητικά
Ματ Σόρουμ - ντραμς


Παραπομπές