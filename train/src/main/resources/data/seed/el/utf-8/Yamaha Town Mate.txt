Tα YamahaMate και Town Mate είναι μία σειρά δίκυκλων μοντέλων τύπου "παπάκι" που παράχθηκαν και κατασκευάστηκαν από την ιαπωνική βιομηχανία Yamaha. Υπήρχε ένας μεγάλος αριθμός διαφορετικών εκδόσεων για να ταιριάζουν σε διαφορετικές αγορές. Το YamahaMate είχε αρχικά κυκλοφορήσει για να ανταγωνιστεί το ήδη διάσημο και επιτυχημένο Honda Cub. Είναι επίσης πολύ παρόμοιο με το Suzuki FR50.


MateΤα Yamaha Mate ξεκίνησαν να κυκλοφορούν για πρώτη φορά στις αρχές του 1970 με τα πρώτα τρία μοντέλα το V-50, το V-70 και το V-90. Στα μέσα της δεκαετίας του '70 κυκλοφόρησε το V-75 και το V-50 αντικαταστάθηκε από το V-50P, στη συνέχεια στα τέλη της δεκαετίας του '70 κυκλοφόρησε το V-80.Το 1980 η Yamaha κατάργησε το V-70, V-75, V-90 κ' V-80 και εισήγαγε δύο νέα μοντέλα το V-50M και το V-80M.


Διαφορές ανάμεσα στα V50


V-50Αυτό ήταν το πρώτο μοντέλο της σειράς και ένα από τα πρώτα μοντέλα που πωλήθηκαν μαζί με το V70 και V90. Το πρωτότυπο V-50 είχε δίχρονο αερόψυκτο κινητήρα 49cc με ημιαυτόματο κιβώτιο ταχυτήτων τριών ταχυτήτων, η μετάδοση της κίνησης γινόταν με αλυσίδα και είχε τελική ταχύτητα 56–64 χλμ/ώρα.


V50PΤο μοντέλο V50P ήταν μια παραλλαγή του αρχικού μοντέλου μόνο που αυτό είχε και πετάλια για τις χώρες (Αγγλία) όπου η νομοθεσία όριζε ότι τα μοτοποδήλατα έπρεπε να έχουν πετάλια. Ήταν σχεδόν το ίδιο με το πρώτο με την μόνη διαφορά αυτό είχε την δυνατότητα κίνησης με τα πετάλια όταν ο κινητήρας δεν λειτουργούσε. Όπως και το αρχικό μοντέλο έτσι και το P είχε δίχρονο αερόψυκτο κινητήρα 49cc με ημιαυτόματο κιβώτιο ταχυτήτων τριών ταχυτήτων και η μετάδοση της κίνησης γινόταν με αλυσίδα.


V-50MΗ V50m ήταν η τελευταία εκδοχή του V50. Ήταν ελαφρά ανασχεδιασμένο με τετράγωνο φανάρι και ένα νέο ταχύμετρο με ενσωματωμένη ένδειξη στάθμης καυσίμου. Η κύρια διαφορά ήταν ότι το Μ είχε αυτόματο κιβώτιο ταχυτήτων δύο σχέσεων κ' πρόσθετο επιλογέα αργού-γρήγορου και η τελική ταχύτητα του ήταν περιορισμένη στα 48 χλμ/ώρα, για να είναι σύμφωνο με την νέα ευρωπαϊκή νομοθεσία για τα μοτοποδήλατα.Το μοντέλο αυτό κυκλοφόρησε και με ημιαυτόματο κιβώτιο ταχυτήτων τριών ταχυτήτων.


Town MateΤα Yamaha Town Mate ξεκίνησαν να κυκλοφορούν το 1983 μετά την κατάργηση των Mate. Είχαν έναν καινούργιο σχεδιασμό και κινητήρα σε σύγκριση με τα προηγούμενα μοντέλα της σειράς.


T-50Το T-50 είχε τετράχρονο κινητήρα 50cc με ημιαυτόματο κιβώτιο ταχητήτων τριών σχέσεων, και η μετάδοση της κίνησης γινόταν με άξονα (λεγόμενος και ως διαφορικό) .Το Τ-50 είναι το πιο δημοφιλές από όλα τα μοντέλα και πήρε το τίτλο Town Mate από το σκέτο Mate που λεγόταν τα πρώτα μοντέλα (V50). Παρόλο τα 50 κυβικά του λόγω του ότι ο κινητήρας του ήταν πολύστροφος (περίπου 7.300 rpm) προσέφερε καλό τράβηγμα και κορυφαίες επιδόσεις για τα δεδομένα της κατηγορίας του. Από τους πιο αξιόπιστους κινητήρες σε παπί. Ονομαστική ισχύς 5,4 hp.κυκλοφορούν μέχρι και σήμερα


T-80Το Τ-80 είναι ακριβώς το ίδιο μοντέλο με το T-50 μόνο που αυτό περιέχει μια πιο δυνατή μηχανή 80cc. Έβγαινε με σασμάν τεσσάρων σχέσεων (το λεγόμενο ευρωπαϊκό μοντέλο) αλλά και με το κλασικό τριών σχέσεων που ήταν το μοντέλο εισαγωγής ως μεταχειρισμένο από την Ιαπωνία. Άφησε ιστορία για την αξιοπιστία του μοτέρ δουλεύοντας χιλιάδες χιλιόμετρα. Επίσης η ύπαρξη άξονα κίνησης έριχνε το κόστος συντήρησης κατά πολύ. Ονομαστική ισχύς 6,5 hp.Το Τ80 διαφέρει με το Τ50 στην κεφαλή η οποία έχει πιο μεγάλες βαλβίδες, πιο μεγάλο καρμπιρατέρ και η καμπάνα του παίρνει 1 δίσκο παραπάνω από το Τ50, επίσης το γρανάζι της καμπάνας έχει λιγότερα δόντια ενώ το γρανάζι που είναι πάνω στο στρόφαλο και κινεί την καμπάνα έχει 1 δόντι παραπάνω, αυτό επιτρέπει να περιστρέφεται με πιο πολλές στροφές το σασμάν και γίνεται πιο μακρύ στην τελική μετάδοση.


Αντιπάθεια προς τα Town MateΤα Town Mate δεν προτιμούνται λόγω του παλιού στυλ που διαθέτουν σε σχέση με τα πιο καινούρια παπιά στην κατηγορία τους. Ενώ διαθέτουν κινητήρα των  5,4 hp (μεγαλύτερο από τα μοντέλα της honda C-50 ,C-90 ίδιας χρονολογίας) δεν προτιμούνται λόγω της μεγάλης δυσκολίας τροποποίησής τους καθώς διαθέτουν άξονα (διαφορικό) αντί για αλυσίδα.


Town Mate στην ΕλλάδαΣτην Ελλάδα συναντάται ένας μεγάλος αριθμός Town Mate. Επίσης λόγω της μικρής ζήτησης τους υπάρχουν λίγα ανταλλακτικά και έτσι υπάρχει μεγάλη δυσκολία τροποποίησης αυτών των μοτοσικλετών. Πολλά μεταχειρισμένα η ανακατασκευασμένα Town Mate πωλούνται ακόμα. Αρκετοί τα χρησιμοποιούν ακόμα για να μετακινούνται στην πόλη ή στο χωριό λόγω της αξιοπιστίας τους. Τα Yamaha TownMate ή αλλιώς Yamaha T θεωρούνται μέχρι και σήμερα από τα πιο αξιόπιστα παπιά, παρά την μεγάλη χρονολογία τους.


Εξωτερικοί σύνδεσμοιTown Mate στο Yamaha Motor Co.