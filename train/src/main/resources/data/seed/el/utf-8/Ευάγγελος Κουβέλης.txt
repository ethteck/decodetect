Ο Ευάγγελος Κουβέλης (1918 - ?), ήταν Έλληνας ποδηλάτης από τους μεγαλύτερους προπολεμικά, πολλές φορές πανελληνιονίκης και μία φορά χρυσός βαλκανιονίκης ο μοναδικός για πολλά χρόνια Έλληνας ποδηλάτης. Διετέλεσε και πρόεδρος της Ελληνικής Ομοσπονδίας Ποδηλασίας από το 1983 μέχρι το 1987. 
Ήταν αθλητής της ΑΕΚ και πρώτο εμφανίστηκε σε αγώνες το 1933 στον αγώνα 40 χλμ Αθήνα-Μπογιάτι όπου τερμάτισε 7ος, πρώτος επίσημος αγώνας στο πανελλήνιο πρωτάθλημα 50 χλμ που τερμάτισε 17ος. Την ίδια χρονιά συμμετείχε στο πανελλήνιο πρωτάθλημα στην κούρσα 33 χλμ όπου τερμάτισε 1ος με δανεικό ποδήλατο. Το 1935 στον διεθνή αγώνα της Εκθέσεως Θεσσαλονίκης κέρδισε τις κούρσες των 10 χλμ και των 40 χλμ όπου παρόλο τον έπιασε λάστιχο και αναγκάστηκε να το αλλάξει τερμάτισε πρώτος. Το 1936 πρώτος σε κούρσα 50 χλμ. Πρώτος ήταν και στον αγώνα 105 χλμ Αθήνα-Χαλκίδα τις χρονιές 1937, 1938, και 1939 και στο πανελλήνιο πρωτάθλημα του 1939 στα 150 χλμ. Μεγάλος του αντίπαλος στις κούρσες του πανελλήνιου πρωταθλήματος ήταν ο Παντελής Λεωνίδης του Πειραϊκού όπου οι μονομαχίες τους έμειναν ιστορικές. Το 1937 πρώτευσε στις κούρσες του πανελλήνιου πρωταθλήματος στα 10χλμ, και 54 χλμ. Το 1938 δεύτερος στα 17 χλμ, στα 100χλμ, στα 150 χλμ και τρίτος στο 1 χλμ. Το 1939 πρώτος πάλι στην κούρσα των 19 χλμ και δεύτερος σε αυτή των 60 χλμ και στα 17 χλμ . 
Το 1940 σημείωσε την μεγαλύτερη νίκη στην καριέρα του τερματίζοντας 1ος στους βαλκανικούς αγώνες του Βουκουρεστίου στον αγώνα 33 χλμ και στα 4 χλμ πουρσουίτ, στους ίδιους αγώνες ήταν τέταρτος στα 132 χλμ. Στην Ελλάδα το 1940 ήταν πρώτος στα 75 χλμ και δεύτερος στα 25 χλμ, στα 20 χλμ στα 150 χλμ και τρίτος στα 98 χλμ. Με την έναρξη του Β παγκοσμίου πολέμου σταμάτησε την ποδηλασία μέχρι το 1946 που επανήλθε στους αγώνες. Το 1946 όταν και η ΠΟΕ διοργάνωσε τους πρώτους μετά τον πόλεμο αγώνες του πανελλήνιου πρωταθλήματος ο Κουβέλης έκανε την στρατιωτική του θητεία και αδυνατούσε να προπονηθεί παρ'όλα αυτά ήταν τρίτος στην κούρσα των 20 χλμ Συμμετείχε και στους Ολυμπιακούς αγώνες του 1948 που έγιναν στο Λονδίνο, πήρε μέρος στην κούρσα των 195 χλμ όπου δεν κατάφερε να τερματίσει. Το 1949 ήταν πρώτος στα 50 χλμ με πανελλήνιο ρεκόρ  και πρώτος στα 30 χλμ  και στα 100 χλμ . Επίσης  πήρε μέρος στον δοκιμαστικό αγώνα 220 χλμ Αθήνα-Πάτρα χωρίς στάση μαζί με τον Δημητριάδη σε μία μεγάλη  διαδρομή που ο τερματισμός τότε θεωρούνταν άθλος . Το 1950 στο ετήσιο δημοψήφισμα της εφημερίδας Αθλητική Ηχώ ανακηρύχθηκε ο καλύτερος Έλληνας ποδηλάτης για το 1950.
Μετά το τέλος της καριέρας του έγινε αλυτάρχης αγώνων ενώ υπήρξε ιδρυτής, 1954, και προπονητής του Ποδηλατικού Συλλόγου Ερμής του πρώτου μεταπολεμικά αμιγώς ποδηλατικού συλλόγου στην Ελλάδα όπου μεταπολεμικά πρωταγωνίστησε στα Πανελλήνια πρωταθλήματα, αναδεικνύοντας πολλούς πρωταθλητές Ελλάδος. Μέσω του Π.Σ. Ερμής διοργάνωνε από το 1954 την κούρσα "Ανάβαση Πάρνηθας", πρώτος νικητής της διαδρομής το 1954 ήταν ο ίδιος ο Κουβέλης με ρεκόρ αγώνων 41,45 που καταρρίφθηκε μετά από 20 χρόνια . 


Παραπομπές


Πηγές
Αθλητική Ηχώ , φύλο 22 Δεκεμβρίου 1949, άρθρο αφιέρωμα στον Κουβέλη.
Αθλητική Ηχώ, φύλο 11 Φεβρουαρίου 1951, άρθρο αφιέρωμα στις κόντρες Κουβέλη-Λεωνίδη
Αθλητική Ηχώ, φύλο 24 Νοεμβρίου 1949, άρθρο "το πανελλήνιον ποδηλατικόν πρωτάθλημα από του 1937-1949"