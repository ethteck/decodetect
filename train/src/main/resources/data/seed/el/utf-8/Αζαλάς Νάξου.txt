Ο Αζαλάς  (ή επίσημα Αζάλας ) είναι όρμος και παράλιος οικισμός στην ανατολική Νάξο με 29 κατοίκους (απογραφή 2011). Βρίσκεται λίγο βορειότερα της Μουτσούνας. Απέχει περίπου 7 χλμ από την Απείρανθο και 37 χλμ από την Χώρα της Νάξου. Διοικητικά υπάγεται στην Δημοτική Κοινότητα Απεράθου της Δημοτική Ενότητα Δρυμαλίας του Δήμου Νάξου & Μικρών Κυκλάδων.


Πληθυσμιακή εξέλιξη


Διοικητικές μεταβολές
Στην απογραφή του 1991, αναγνωρίζεται ως οικισμός και προσαρτάται στην κοινότητα Απεράθου με έδρα τον οικισμό Απειράθου.
Το 1997, με την εφαρμογή του προγράμματος Καποδίστριας (νόμος 2539/97), η κοινότητα Απεράθου καταργείται και ο οικισμός Αζαλάς προσαρτάται στο νεοσύστατο δήμο Δρυμαλίας με έδρα τον οικισμό Χαλκείο. Συγκεκριμένα, με το πρόγραμμα Καποδίστριας υπαγόταν στο Δημοτικό Διαμέρισμα Απεράθου, του Δήμου Δρυμαλίας, του νομού Κυκλάδων, στο γεωγραφικό διαμέρισμα Νήσων Αιγαίου Πελάγους.
Το 2010, με την εφαρμογή του προγραμματος Καλλικράτης (νόμος 3852/2010), καταργείται ο δήμος Δρυμαλίας και ο Αζαλάς υπάγεται στη Δημοτική Κοινότητα Απεράθου, η οποία υπάγεται στο Δήμο Νάξου & Μικρών Κυκλάδων.Σήμερα, μετά τη τελευταία μεταβολή του 2010 (πρόγραμμα Καλλικράτης), αποτελεί μαζί με τους οικισμούς Απέραθο ( 722 κ.), Κανάκι ( 14 κ.), Κλειδώ ( 24 κ.), Λυγαρίδια ( 23 κ.), Μουτσούνα ( 84 κ.) και Πάνερμο ( 8 κ.) τη δημοτική κοινότητα Απεράθου ( 904 κ.). Η δ.κ. Απεράθου υπάγεται στη δημοτική ενότητα Δρυμαλίας, του δήμου Νάξου και Μικρών Κυκλάδων, της περιφερειακής ενότητας Νάξου (του πρώην νομού Κυκλάδων), στην περιφέρεια Νοτίου Αιγαίου.


Διάφορα


Γεωγραφία
Ο όρμος αυτός δημιουργείται από μια βραχώδη ανατολική απόληξη με κατεύθυνση ανατολική-βορειοανατολική που δημιουργεί μια σχετική αγκάλη κοντά στο ακρωτήριο Σταυρός. Ονομασία που δόθηκε λόγω της απόληξης του ακρωτηρίου.
Από τον Αζάλα ο δρόμος τερματίζει κάπου 2 χλμ βορειότερα στο Λογγονάρι (με την μικρή παραλία Πυργαμώνι), αφού περάσει την εποχιακή ρεματιά «Πνίχτη» και την μικρή παραλία «Φηρό Λιμενάρι».


Η παραλία
Η παραλία Αζαλάς είναι βραχώδης εκτός από ένα μικρό τμήμα της με βότσαλα ή κατά καιρούς άμμο.


Καιρικές συνθήκες
Για αλιευτικές δραστηριότητες στη περιοχή αυτή κρίνεται απαραίτητη η συνεχής ενημέρωση μετεωρολογικού δελτίου λόγω των έντονων φαινομένων της κατάστασης θαλάσσης που παρατηρούνται. Βορειοανατολικά και πλησίον του όρμου Αζαλά βρίσκονται οι νησίδες Μάκαρες.


Συλλογή Φωτογραφιών

		
		
		


Σημειώσεις


Παραπομπές