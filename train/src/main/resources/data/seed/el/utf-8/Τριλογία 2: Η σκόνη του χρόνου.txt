Η Σκόνη του χρόνου (2008) είναι ελληνική δραματική ταινία σε σκηνοθεσία του Θεόδωρου Αγγελόπουλου. Πρωταγωνιστούν οι διεθνώς αναγνωρισμένοι  ηθοποιοί Ιρίν Ζακόμπ, Γουίλεμ Νταφόε, Μπρούνο Γκαντς και Μισέλ Πικολί.


Υπόθεση
Η υπόθεση της ταινίας αφορά τον Α, έναν Ελληνοαμερικάνο κινηματογραφικό σκηνοθέτη, ο οποίος φτιάχνει μία ταινία σχετικά με τη μητέρα του, την Ελένη. Οι αναμνήσεις μπερδεύονται και συγχέονται με την ιστορία του κόσμου κατά τον 20ό αιώνα και με ένα ερωτικό ειδύλλιο.


Κριτικές
Είναι η τελευταία ταινία του διάσημου Έλληνα σκηνοθέτη και η μοναδική ταινία του που γυρίστηκε και σε άλλες χώρες το εξωτερικού, εκτός της Ελλάδας.
Η ταινία δέχτηκε ανάμεικτες κριτικές, τόσο στην Ελλάδα, όσο και στο εξωτερικό. Το Αθηνόραμα την βαθμολόγησε με 2 αστέρια στην κλίμακα των 5 αστεριών, ενώ το Lifo έδωσε στην ταινία 1,5 αστεράκι. Το IMDb έχει βαθμολογία 6,7-10 και το Rotten Tomatoes μία θετική βαθμολογία, με 67 στα 100.
Επίσης η ταινία παρουσιάστηκε στο Διεθνές Φεστιβάλ Κινηματογράφου Βερολίνου, αλλά δεν έλαβε κάποια υποψηφιότητα για βραβείο, ενώ κατά βάση οι κριτικές ήταν αρνητικές. Είναι η μόνη ταινία του Αγγελόπουλου η οποία δεν έλαβε καμία υποψηφιότητα σε κανένα φεστιβάλ.


Παραπομπές