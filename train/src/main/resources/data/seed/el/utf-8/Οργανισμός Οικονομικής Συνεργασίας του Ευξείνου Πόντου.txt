Ο Οργανισμός Οικονομικής Συνεργασίας του Ευξείνου Πόντου (Black Sea Economic Cooperation , γνωστός με το αρκτικόλεξο BSEC) είναι διεθνής οικονομικός οργανισμός.
Η ιδρυτική διακήρυξη για τη σύστασή του υπογράφηκε από 11 χώρες στις 25 Ιουνίου 1992, σε σύνοδο κορυφής στην Κωνσταντινούπολη. Είναι γνωστή ως Διακήρυξη του Βοσπόρου και αποτέλεσμά της ήταν η γένεση του Οργανισμού Οικονομικής Συνεργασίας Ευξείνου Πόντου. Ξεκίνησε ως μια οικονομικοπολιτική πρωτοβουλία για την αλληλεπίδραση και τις αρμονικές σχέσεις των χωρών μελών, όπως και για την εξασφάλιση ειρήνης , ευημερίας και την ενθάρρυνση σχέσεων φιλίας και καλής γειτονίας ανάμεσα στις χώρες που βρίσκονται στην περιοχή του Ευξείνου Πόντου.
Το 1994 η έδρα του οργανισμού και η Γραμματεία του αποφασίστηκε να βρίσκεται στην Κωνσταντινούπολη.
Ο οργανισμός απέκτησε νομική υπόσταση με την ισχύ του καταστατικού του, την 1η Μαΐου 1999. Με την ένταξη της Σερβίας το 2004, ο οργανισμός έγινε 12μελής.Μία από τις σημαντικές πλευρές του οργανισμού είναι και η επιχειρηματική δραστηριότητα ανάμεσα στα κράτη μέλη. Για τον σκοπό αυτό, μια σειρά εργαστηρίων έχουν οργανωθεί σε συνεργασία με το Konrad-Adenauer-Stiftung και το ERENET.


Μέλη

Ιδρυτικά μέλη είναι:

 Αλβανία
 Αρμενία
 Αζερμπαϊτζάν
 Βουλγαρία
 Γεωργία
 Ελλάδα
 Μολδαβία
 Ρουμανία
 Ρωσία
 Τουρκία
 ΟυκρανίαΜετέπειτα μέλη:

 Σερβία[1]
Μέλη του οργανισμού είναι και χώρες που δεν έχουν πρόσβαση στον Εύξεινο Πόντο. Η αίτηση της Βόρειας Μακεδονίας για ένταξη συνάντησε το βέτο από την Ελλάδα σε απάντηση στην αντίστοιχη αρνησικυρία της Τουρκίας να ενταχθεί η Κύπρος στον οργανισμό.Μέλη-παρατηρητές :

 Αυστρία
 Λευκορωσία
 Κροατία
 Τσεχία
 Αίγυπτος
 Γαλλία
 Γερμανία
 Ισραήλ
 Ιταλία
 Πολωνία
 Σλοβακία
 Τυνησία
 Ηνωμένες ΠολιτείεςΟργανισμοί Παρατηρητές:

Διεθνής Λέσχη Ευξείνου Πόντου
Γραμματεία Χάρτας Ενέργειας
Επιτροπή Ευξείνου Πόντου
Ευρωπαϊκή Ένωση


Εμπορική και Αναπτυξιακή Τράπεζα Ευξείνου Πόντου
Στις 24 Ιανουαρίου 1997 ιδρύθηκε και η Εμπορική και Αναπτυξιακή Τράπεζα Ευξείνου Πόντου (BSTDB, γνωστή και ως Παρευξείνια Τράπεζα), με στόχο την οικονομική ανάπτυξη και την περιφερειακή συνεργασία. Η έδρα της τράπεζας είναι στη Θεσσαλονίκη.


Διατελέσαντες γενικοί γραμματείς
Πριν τους γενικούς γραμματείς, ήταν οι διευθυντές του οργανισμού.


Διευθυντές


Γενικοί Γραμματείς


Σημειώσεις


Παραπομπές

Επίσημος δικτυακός τόπος BSEC