Ο Χοσέ Μάνουελ Ριβέρα Κααμάνο, γνωστός πιο απλά και ως Χοσέ Ριβέρα (γεννημένος στις 28 Μαϊου 1977) είναι Πουερτορικανός πρώην διεθνής πετοσφαιριστής. Έχει ύψος 192εκ και αγωνίζεται στη θέση του ακραίου.


Καριέρα
Ο Χοσέ Ριβέρα έκανε τα πρώτα του βήματα στο χώρο της πετοσφαίρισης αγωνιζόμενος με την αντίστοιχη ομάδα του Πανεπιστημίου Λ'Ετάτ του Οχάϊο, κατά τη διάρκεια των σπουδών του. Το 2001 κι ενώ προηγουμένως είχε τελειώσει τις σπουδές του, ο Ριβέρα δοκίμασε την τύχη του στην πετοσφαίριση αγωνιζόμενος στην ισπανική Μελίγια, ωστόσο γρήγορα επέστρεψε στην πατρίδα του, την Κόστα Ρίκα, παίρνοντας μεταγραφή στην τοπική Ρεμπέλντες ντε Μόκα ενώ στη συνέχεια μεταπήδησε στους Πλέιερος Σαν Χουάν, ομαδα επίσης του Πουέρτο Ρίκο.
Το 2003 ταξίεψε στην Ιταλία για λογαριασμό της Ιντέκο Μολφέττα, στην οποία παρέμεινε για ένα χρόνο. Το 2004 μεταπήδησε στην Πολωνία για λογαριασμό της Γιατστρέμπσκι Βεγκίλ, ενώ τον αμέσως επόμενο χρόνο βρέθηκε στη Γαλλία προκειμένου να μεταγραφεί στην Μπεβό.
Την αγωνιστική περίοδο 2006-07 αγωνίστηκε με τη βελγική Νόλικο Μάασεικ. Την τριετία 2007-10, ο Χοσέ Ριβέρα αγωνίστηκε στην Ελλάδα, αρχικά με τη φανέλα του Ηρακλή Θεσσαλονίκης (2007-08), έπειτα με αυτή του Ολυμπιακού Πειραιώς (2008-09) κι έπειτα με αυτή της Ε.Α. Πατρών (2009-10).
Τη διετία 2010-12 αγωνίστηκε στην Ιταλία αρχικά για λογαριασμό της Καλίπο Σπορτ κι έπειτα για τη Λατίνα Βόλει. Το 2013 επέστρεψε στο Πουέρτο Ρίκο καθώς συμφώνησε να υπογράψει επαγγελματικό συμβόλαιο συνεργασίας με τους Καρολίνα Τζάιαντς.
Στην ομάδα της χώρας του παραμένει μέχρι και σήμερα.


Διεθνείς συμμετοχές
Ο Χοσέ Ριβέρα ήταν διεθνής με την εθνική ομάδα πετοσφαίρισης του Πουέρτο Ρίκο με την οποία έχει πραγματοποιήσει περισσότερες από 40 συμμετοχές. Έχει κατακτήσει μεταξύ άλλων και ένα χάλκινο μετάλλιο στους Παναμερικανικούς Αγώνες του 2010.


Τίτλοι
1 Πρωτάθλημα Ελλάδος: 2009
1 Κύπελλο Ελλάδας: 2009


Πηγές
Στον Ολυμπιακό ο Χοσέ Ριβέρα↑ 1,0 1,1 www.eurosport.fr/volleyball/jose-rivera_prs250883/person.shtml.

↑ 2,0 2,1 fr.scoresway.com?sport=volleyball&page=player&id=1720.

↑ 3,0 3,1 poland2014.fivb.org/en/competition/teams/pur-puerto%20rico/players/jose-rivera?id=40914.