Ο Ευγένιος Χαμπουλλάς είναι Ελληνοκύπριος πολιτικός. Διετέλεσε βουλευτής στην Εκλογική Περιφέρεια Αμμοχώστου εκλεγμένος με τον ΔΗΣΥ την περίοδο 2014-2016.


Βιογραφικά στοιχεία
Ο Ευγένιος Χαμπουλλάς γεννήθηκε στην Αμμόχωστο στις  12 Ιανουαρίου 1969. Ομιλεί, πέρα από την ελληνική, την αγγλική γλώσσα. Σπούδασε οικονομικά και διεθνείς σχέσεις στο Πανεπιστήμιο του Ρέντινγκ. Είναι επιχειρηματίας.Είναι νυμφευμένος με τη Βαρβάρα Αραούζου και έχει δύο κόρες.


Πολιτική διαδρομή
Στις Δημοτικές εκλογές του 2001 εκλέχθηκε δημοτικός σύμβουλος στον Δήμο Λεμεσού με τον ΔΗΣΥ, θέση στην οποία επανεκλέχθηκε στις Δημοτικές εκλογές του 2006 και στις Δημοτικές εκλογές του 2011.Συμμετείχε στις βουλευτικές εκλογές του 2011 στην Εκλογική Περιφέρεια Αμμοχώστου με τον ΔΗΣΥ αλλά δεν εκλέχτηκε. Ωστόσο, το 2014, λόγω της παραίτησης του βουλευτή Εκλογικής Περιφέρειας Αμμοχώστου του ΔΗΣΥ, Λευτέρη Χριστοφόρου, ο οποίος ανακηρύχθηκε ευρωβουλευτής, τη θέση του στη βουλή πήρε στις 3 Νοεμβρίου 2014 ο Ευγένιος Χαμπουλάς ως πρώτος επιλαχών. Διεκδίκησε επανεκλογή στις βουλευτικές εκλογές του 2016 αλλά δεν εκλέχτηκε.Ως βουλευτής, διετέλεσε μέλος της Κοινοβουλευτικής Επιτροπής Γεωργίας και Φυσικών Πόρων, της Κοινοβουλευτικής Επιτροπής Περιβάλλοντος και της Κοινοβουλευτικής Επιτροπής Προσφύγων-Εγκλωβισμένων-Αγνοουμένων-Παθόντων.


Άλλες δραστηριότητες
Στις 8 Μαΐου 2019 ανέλαβε πρόεδρος της εταιρείας Ανόρθωσις Αμμοχώστου.


Παραπομπές


Πηγές
«Χαμπουλλάς Ευγένιος». www.parliament.cy. Βουλή των Αντιπροσώπων της Κύπρου. Αρχειοθετήθηκε από το πρωτότυπο στις 2019-07-13. Ανακτήθηκε στις 2019-07-13.