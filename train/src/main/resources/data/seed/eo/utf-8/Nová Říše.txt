Nová Říše estas moravia kampurbo. Ĝi situas en Regiono Vysočina, distrikto Jihlava, 30km sude de la urbo Jihlava, surborde de la rivereto Vápovka, en kiu en pasinteco estis placerata oro.
La unua skriba mencio pri ĝi kiel pri urbeto devenas el la jaro 1354.  En 2005 ĝi havis 855 loĝantojn.
Kvankam ĝi estas tipa agrikultura vilaĝo, ĝi estas menciata ankaŭ en arthistorio. 


Vidindaĵoj
La ĉefa vidindaĵo estas elstara premonstrata monaĥejo, fondita en 1211 kaj laste rekonstruita en 1821. La monaĥejo estas per koridoro ligita kun baroka preĝejo de Sanktaj Petro kaj Paŭlo, konstruita en 1677 - 1707 surloke de pli malnova preĝejo el 1504. La konstruaĵo elstaras pro valora arta ornamo. La preĝeja kapelo de Virgulino Maria la Dolora estis loko de meditadoj de poeto kaj tiea instruisto Otokar Březina.
La monaĥeja biblioteko entenas 20 mil volumojn, el kiu tri kvinonoj estis eldonitaj antaŭ la jaro 1800.

		

		


Famaj personoj
En la vilaĝo naskiĝis

muzikkomponistoj Pavel Vranický (1756-1808) kaj Antonín Vranický  (1861-1820)
muzikkomponisto Jan Novák (1921-1984), disĉiplo de Bohuslav MartinůEn 1888-1901 en la loka lernejo instruis la ĉeĥa poeto Otokar Březina.


Literaturo
DUŠEK, Milan: Nová Říše. Nová Říše: Novoříšský kulturní spolek, 2007. 286 p. ISBN 978-80-239-8946-5


Eksteraj ligiloj
Retpaĝaro de la monaĥejo  ĉeĥe, germane, angle