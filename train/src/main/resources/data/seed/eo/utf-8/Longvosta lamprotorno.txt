La Longvosta lamprotorno aŭ Longvosta brilsturno, Lamprotornis caudatus, estas specio de sturno de la familio de Sturnedoj kaj genro de Lamprotornis aŭ Brilsturnoj, kiuj estas afrikaj bluecaj birdoj kun metalecaj briloj. Ili estas loĝantaj birdoj en tropika Afriko el Senegalio orienten al Sudano.
Tiu komuna paserino tipe troviĝas en malferma arbaroj kaj kultivejoj.
La Longvosta lamprotorno konstruas neston en truo. La normala ovodemetado estas 2 al 4 ovoj.
Tiu estas gregema kaj bruema birdospecio kiu montras akran krakan voĉon.
Plenkreskuloj de tiu 54 cm longa birdo havas metalecajn verdajn suprajn partojn, violecajn subajn partojn kaj 34 cm longan purpurviolan voston, kiu nomigas la specion pro ties longeco kaj en Esperanto kaj en la latina scienca nomo. La vizaĝo estas tute nigra (kiel ĉe la Purpurflugila lamprotorno) kun rimarkinda flava iriso. Ambaŭ seksoj estas similaj, sed junuloj estas pli senkoloraj, kun bruneca nuanco en la plumaro.

Kiel plej parto de sturnoj, ankaŭ la Longvosta lamprotorno estas ĉiomanĝanta, kaj manĝas ĉefe fruktojn kaj insektojn. 


Referencoj
IUCN2006, BirdLife International, 2004, 51887, Lamprotornis caudatus, 12a Majo 2006. Malplej zorgiga.
Birds of The Gambia de Barlow, Wacher kaj Disley, ISBN 1-873403-32-1