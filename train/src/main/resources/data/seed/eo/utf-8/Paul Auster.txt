Paul Benjamin AUSTER (3a de Februaro, 1947) estas usona verkisto kaj reĝisoro kies verkaro milsas absurdismon, ekzistadismon, krimfikcion, kaj la serĉadon de identeco kaj persona signifo. Liaj plej elstaraj verkoj estas The New York Trilogy (La novjorka trilogio, 1987), Moon Palace (1989), The Music of Chance (1990), The Book of Illusions (2002), kaj The Brooklyn Follies (2005). Liaj libroj estis tradukitaj al pli ol 40 lingvoj.Post komenca sukceso per memoraĵo titolita The Invention of Solitude (La invento de soleco), Auster akiris renomon pro serio de tri izolite konektitaj krimrakontoj publikigitaj kolektive kiel The New York Trilogy (La novjorka trilogio, 1987). Tiuj libroj ne estas konvenciaj krimhistorioj organizitaj ĉirkaŭ mistero kaj serio de ŝlosiloj. Male, li uzas la krimfikcia formo por konduki ekzistadismajn temojn kaj demandojn pri identeco, spaco, lingvaĵo kaj literaturo, kreante sian propran distingan postmodernisman (kaj kritikan de postmodernismo) formon en la procezo.
La serĉado de identeco kaj persona signifo ebligis postajn publikaĵojn de Auster, multaj el kiuj koncentriĝas en la rolo de koincidaj kaj hazardaj okazintaĵoj (The Music of Chance) aŭ iom post iom, la rilatojn inter homoj kaj ties ĉirkaŭuloj (The Book of Illusions, Moon Palace). La herooj de Auster ofte troviĝas devigitaj labori kiel parto de la neantaŭvideblaj planoj de iu. En 1995, Auster verkis kaj kunreĝisoris la filmojn Smoke (fumi) kaj Blue in the Face (Bluo vizaĝe). Ankaŭ la plej ĵusaj verkoj de Auster, Oracle Night (2003), The Brooklyn Follies (2005), kaj la noveloj Travels in the Scriptorium, ricevis kritikan akcepton.


Publikitaj verkoj


Notoj