Beringen estas komunumo en Kantono Ŝafhaŭzo, Svislando. Ĝi havis 3407 loĝantojn je la 31-a de januaro 2009, kiu nombro post integriĝo de Guntmadingen kreskis al 3789 je la 1-a de januaro 2013.


Geografio
Beringen en la kampara regiono de Klettgau ĉe la piedo de la montoĉeono Randen. Ĝi estis origine kampara vilaĝo sed kun la industriigo de la urbo Ŝafhaŭzo ankaŭ Beringen mem fariĝis pli kaj pli industria kaj hodiaŭ estas parto de la aglomeraĵo de Ŝafhaŭzo. Ek de la 1-a de januaro 2013 ankaŭ Guntmadingen apartenas al la komunumo Beringen.La teritorio de la komunumo etendiĝas sur areo de 18,64 km², de kiuj 58,7% estas kovritaj de arbaro, 29,9% servas por agrikulturo kaj 10,9% por setlado.


Najbaraj komunumoj
Beringen limas en nordo al la komunumoj Siblingen kaj Hemmental, en oriento al Ŝafhaŭzo, en sudo al Neuhausen ĉe Rejn-Akvofalo kaj Jestetten (Baden-Virtembergo-Germanio), kaj en okcidento al Neunkirch kaj Löhningen.


Trafiko
Tra Beringen pasas la kantona ĉefvojo n-ro 13 de Schaffhausen al Waldshut kaj la kantona ĉefvojo n-ro 14 de Schaffhausen al Schleitheim. La plej proksima alveturejo al la svisa aŭtovojo A4 situas 5 kilometrojn sudoriente de la komunumo apud Neuhausen ĉe Rejn-Akvofalo. Beringen posedas stacidomon de la tiel nomita Hochrheinbahn de Deutsche Bahn inter Ŝafhaŭzo kaj Bazelo.


Historio
La unua skriba mencio de Beringen datiĝas el la jaro 1090 el donacdokumento de la Grafo Burkhard de Nellenburg al la Monaĥejo Allerheiligen en Ŝafhaŭzo. Dokumento kun la dato 965, en kiu Beringen estas menciita kiel Peringen estas laŭ la Historia Leksikono de Svislando falsado el la 12-a jarcento.


Vidu ankaŭ
Aliaj lokoj kun la nomo Beringen.


Notoj kaj referencoj


Eksteraj ligiloj
Oficiala retejo de la komunumo Beringen