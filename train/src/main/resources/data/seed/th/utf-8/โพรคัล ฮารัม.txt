โพรคัล ฮารัม (อังกฤษ: Procol Harum) เป็นกลุ่มดนตรีร็อกสัญชาติอังกฤษ ก่อตั้งในปี ค.ศ. 1967  สร้างงานดนตรีในแนวโปรเกรสซีฟร็อก และซิมโฟนิกร็อก โดยได้อิทธิพลมาจากดนตรีคลาสสิก และดนตรีบาโรก  ผลงานที่มีชื่อเสียงของวงเป็นซิงเกิลจากอัลบัมแรก ชื่อ A Whiter Shade of Pale ในปี 1967
สมาชิกวงรุ่นแรกประกอบด้วย แกรี บรุคเคอร์ นักร้องนำ, โรบิน ทราวเวอร์ นักกีตาร์, คีธ รีด นักแต่งเพลง, แมททิว ฟิชเชอร์ นักออร์แกน, เรย์ รอยเออร์ นักกีตาร์ และเดวิด ไนทส์ นักกีตาร์เบส ชื่อวงตั้งขึ้นโดย กาย สตีเวนส์ ผู้จัดการวง ตามชื่อแมวเบอร์มีสของเพื่อน  โดยเข้าใจว่าเป็นภาษาละตินมีความหมายว่า "beyond these things"  ที่ถูกต้องแล้ว Procol Harum มีความหมายว่า "of these far off things"  (โดยที่คำว่า "Procol" นั้นสะกดผิด ที่ถูกต้องเป็น "Procul") แต่หากต้องการให้มีความหมายว่า  "beyond these things" ตามที่ตั้งใจไว้ วงจะต้องใช้ชื่อ Procul His   นอกจากนี้แล้ว คนทั่วไปมักสะกดผิดชื่อวงผิดเป็น Procol Harem
วงมีผลงานอัลบัมทั้งสิ้น 9 ชุด ก่อนจะยุบวงในปี ค.ศ. 1977  และกลับมารวมวงอีกครั้งในปี 1991 โดยประกอบด้วยสมาชิกชุดเริ่มแรกจำนวน 4 คน คือ บรุคเคอร์, ทราวเวอร์, รีด และฟิชเชอร์ มีผลงานอัลบัมอีก 4 ชุด และออกตระเวณแสดงดนตรีสด จนถึงปัจจุบัน


อ้างอิง


แหล่งข้อมูลอื่น
ClassicBands.com – 'Procol Harum'
ProcolHarum.com – 'Beyond the Pale' (Procol Harum's semi-official website)
Procol Harum on A&M Records
Procol Harum ที่ออลมิวสิก – Bruce Eder's history of the band
TrowerPower.com – Robin Trower's official site
MatthewFisher.com – Matthew Fisher's Homepage