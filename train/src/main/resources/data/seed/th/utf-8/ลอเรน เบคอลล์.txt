ลอเรน เบคอลล์ (อังกฤษ: Lauren Bacall หรือชื่อเกิดคือ เบตตี โจแอน เพิสก์ (Betty Joan Perske); 16 กันยายน ค.ศ. 1924 – 12 สิงหาคม ค.ศ. 2014)  เป็นนักแสดงหญิงชาวอเมริกัน เป็นที่รู้จักจากเสียงอันโดดเด่นและภาพลักษณ์ยั่วยวน เธอติดอยู่ในรายชื่อในอันดับ 20 ของหัวข้อนักแสดงหญิงแห่งศตวรรษที่ 20 จากสถาบันภาพยนตร์อเมริกัน และได้รับรางวัลเกียรติยศจากสถาบันศิลปะและวิชาการทางภาพยนตร์จากผลงานในช่วงยุคทองของภาพยนตร์
บีคอลล์เริ่มอาชีพจากการเป็นนางแบบก่อนที่จะได้รับบทแสดงคู่กับฮัมฟรีย์ โบการ์ตในภาพยนตร์เรื่อง  To Have and Have Not (1944) เธอได้แสดงในภาพยนตร์แนวฟิล์มนัวร์กับโบการ์ตอีกในเรื่อง The Big Sleep (1946), Dark Passage (1947), and Key Largo (1948) และแสดงในภาพยนตร์รักตลกเรื่อง How to Marry a Millionaire (1953) โดยแสดงร่วมกับ มาริลิน มอนโร และแสดงใน Designing Woman (1957) ร่วมกับ เกรกอรี เป็ก เธอร่วมแสดงกับจอห์น เวย์นนภาพยนตร์เรื่องสุดท้ายของเขาเรื่อง The Shootist (1976) เบคอลล์แสดงในละครบรอดเวย์ โดยได้รับรางวัลโทนี จากการแสดงเรื่อง Applause (1970) และ Woman of the Year (1981) และเธอได้แสดงในภาพยนตร์เรื่อง  The Mirror Has Two Faces (1996) ที่ทำให้เธอได้รับการเสนอชื่อเข้ายิงรางวัลลูกโลกทองคำและรางวัลออสการ์
1 เดือนก่อนถึงวันเกิดอายุครบ 90 ปี ของเธอ เป็นจังหวะที่เบคอลล์เสียชีวิตในนิวยอร์กซิตี้พอดี


อ้างอิง