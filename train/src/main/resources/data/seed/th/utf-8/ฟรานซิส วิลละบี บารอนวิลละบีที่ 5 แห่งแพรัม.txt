ฟรานซิส วิลละบี บารอนวิลละบีที่ 5 แห่งแพรัม (อังกฤษ: Francis Willoughby, 5th Baron Willoughby of Parham; ราว ค.ศ. 1605 - 23 กรกฎาคม ค.ศ. 1666) เป็นนายทัพฝ่ายรัฐสภาผู้มีบทบาทสำคัญในยุทธการที่เกนส์บะระในสงครามกลางเมืองอังกฤษ วิลละบีสนับสนุนฝ่ายรัฐสภาในระยะแรกของสงครามแต่ต่อมาเปลี่ยนข้างไปเป็นฝ่ายกษัตริย์นิยม และต่อมาก็เข้ารับราชการเป็นข้าหลวงของอาณานิคมอังกฤษสองครั้งในแคริบเบียน
ฟรานซิส วิลละบีเกิดที่แพรัมในเทศมณฑลซัฟฟอล์ก ราว ค.ศ. 1605 เป็นบุตรของวิลเลียม วิลละบี บารอนวิลละบีที่ 3 แห่งแพรัม และฟรานซ์ แมนเนอส์ บุตรสาวของจอห์น แมนเนอส์ เอิร์ลที่ 4 แห่งรัตแลนด์แห่งนอตติงแฮม บิดาของฟรานซิสเสียชืวิตเมื่อ ค.ศ. 1617 ตำแหน่งบารอนจึงตกไปเป็นของเฮนรี พี่ชายของฟรานซิส (เฮนรี วิลละบี บารอนวิลละบีที่ 4 แห่งแพรัม) เมื่อเฮนรีเสียชีวิตในปีต่อมา ฟรานซิสก็ได้รับฐานะเป็นบารอนต่อมา
เมื่อวันที่ 16 พฤศจิกายน ค.ศ. 1628 ฟรานซิส วิลละบีก็สมรสกับเอลิซาเบท เซซิล บุตรีของเอดเวิร์ด เซซิล ไวเคานต์วิมเบิลดันที่ 1 (Edward Cecil, 1st Viscount Wimbledon) และทีโอโดเซีย โนล 
ในคริสต์ทศวรรษ 1630 ความขัดแย้งระหว่างพระมหากษัตริย์กับรัฐบาลก็เพิ่มความตึงเครียดหนักขึ้น ฟรานซิส วิลละบีมีความเห็นเข้าข้างฝ่ายรัฐสภาที่เป็นปฏิปักษ์ต่อพระเจ้าชาลส์ในกรณีการเก็บภาษีเรือ ความจงรักภักดีของวิลละบีก็ยิ่งลดถอยลงเมื่อจำใจต้องเข้าร่วมต่อสู้ในสงครามบาทหลวงเพื่อต่อต้านสกอตแลนด์


อ้างอิง


ดูเพิ่ม
สงครามกลางเมืองอังกฤษ
สงครามกลางเมืองอังกฤษครั้งที่ 1
ฝ่ายรัฐสภา
ฝ่ายกษัตริย์นิยม