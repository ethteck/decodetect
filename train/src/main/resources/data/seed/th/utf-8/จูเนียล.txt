จูเนียล (ฮันกึล: 주니엘, ภาษาอังกฤษ: JUNIEL) คือชื่อที่เป็นที่รู้จักบนเวทีของนักร้อง, นักแต่งเพลงชาวเกาหลีใต้ ซึ่งถือเป็นนักร้องหญิงเดี่ยวคนแรกของค่ายเอฟเอ็นซีเอนเตอร์เทนเมนต์ ภายใต้สังกัดเดียวกันกับวงดนตรีอย่าง F.T.Island CNBLUE และเกิร์ลกรุป AOA


ประวัติ
จูเนียลมีชื่อจริงว่า ชเว จุน-ฮี (เกาหลี: 최준희; เกิดเมื่อวันที่ 3 กันยายน พ.ศ. 2536) เธอเริ่มต้นบนเส้นทางสายดนตรีด้วยการเป็นนักร้องที่ประเทศญี่ปุ่นช่วงระยะเวลาหนึ่ง ก่อนจะเริ่มต้นเดบิวต์ในประเทศเกาหลีใต้ บ้านเกิดของเธอเองอย่างเป็นทางการในวันที่ 7 มิถุนายน พ.ศ. 2555 กับมินิอัลบั้ม My First in June ช่วงที่เป็นนักร้องที่ประเทศญี่ปุ่นนั้น จูเนียลเป็นที่รู้จักในชื่อของ "จูนี่ (Junie)" ก่อนจะมาเปลี่ยนชื่อในภายหลังเป็น "จูเนียล (Juniel)" ซึ่งมาจากชื่อเดิม Junie เติม L จากคำว่า "Love" เข้าไปเป็นตัวท้าย จนกลายเป็นชื่อว่า Juniel อย่างที่ใช้อยู่ในปัจจุบันหลังจากเดบิวต์ในบ้านเกิดอย่างเป็นทางการในวันที่ 27 ธันวาคม พ.ศ. 2555 ทางต้นสังกัดก็ได้ออกมาประกาศชื่อแฟนคลับของจูเนียลอย่างเป็นทางการในชื่อ "Banila" ที่มาจากการโหวตของเหล่าแฟนๆ ของจูเนียลในแฟนคาเฟ่ของเธอ สำหรับ Banila เป็นชื่อที่มาจากการรวมกันของคำว่า "Vanilla" สื่อถึงความหอมหวานรวมกับคำว่า "Banini" ชื่อกีต้าร์ตัวโปรดของเธอ และชื่อเพลงเกาหลีเพลงแรกในอัลบั้มของเธออย่าง "Illa Illa" โดยเมื่อรวมกันแล้วชื่อแฟนคลับ Banila จึงมีความหมายว่า แฟนคลับจะเป็นเหมือนรักแรกของเธอ และเป็นดั่งของล้ำค่าจะอยู่เคียงข้างเธอเสมอในปีพ.ศ. 2559 จูเนียลประกาศในสื่อสังคมออนไลน์ของเธอว่า เธอได้เปลี่ยนชื่อจริงของเธอจาก ชเว จุน-ฮี เป็น ชเว ซอ-อา


อ้างอิง