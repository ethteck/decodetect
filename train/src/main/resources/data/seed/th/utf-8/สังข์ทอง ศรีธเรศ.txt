สังข์ทอง ศรีธเรศ อดีตรัฐมนตรีช่วยว่าการกระทรวงศึกษาธิการ ในรัฐบาลของนายชวน หลีกภัย และรัฐบาลของพลเอกชวลิต ยงใจยุทธ อดีตสมาชิกสภาผู้แทนราษฎรจังหวัดกาฬสินธุ์ 7 สมัย


ประวัติ
สังข์ทอง ศรีธเรศ เกิดเมื่อวันที่ 30 มิถุนายน พ.ศ. 2484 สำเร็จการศึกษาระดับปริญญาตรี นิติศาสตร์บัณฑิต จากมหาวิทยาลัยรามคำแหง ด้านชีวิตครอบครัวได้สมรสกับนางบุญรื่น ศรีธเรศ (สกุลเดิม:มัธยมนันทน์) รัฐมนตรีช่วยว่าการกระทรวงศึกษาธิการ ในรัฐบาลของนางสาวยิ่งลักษณ์ ชินวัตร มีบุตร-ธิดา 3 คน


การทำงาน
สังข์ทอง ศรีธเรศ ได้รับเลือกตั้งเป็นสมาชิกสภาผู้แทนราษฎร จังหวัดกาฬสินธุ์ ครั้งแรกในการเลือกตั้ง พ.ศ. 2526 สังกัดพรรคกิจสังคม ต่อมาในการเลือกตั้ง พ.ศ. 2535 จึงได้ย้ายมาสังกัดพรรคความหวังใหม่ และได้รับแต่งตั้งเป็นรัฐมนตรีช่วยว่าการกระทรวงศึกษาธิการ ในรัฐบาลของนายชวน หลีกภัย ในปี พ.ศ. 2535 และในรัฐบาลของพลเอกชวลิต ยงใจยุทธ พ.ศ. 2537


เครื่องราชอิสริยาภรณ์
พ.ศ. 2537 -  เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.)
พ.ศ. 2536 -  เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ 


อ้างอิง