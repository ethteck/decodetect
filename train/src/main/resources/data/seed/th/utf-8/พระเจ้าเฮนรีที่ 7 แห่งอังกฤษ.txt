พระเจ้าเฮนรีที่ 7 แห่งอังกฤษ (อังกฤษ: Henry VII of England) (28 มกราคม ค.ศ. 1457 – 21 เมษายน ค.ศ. 1509) เป็นพระเจ้าแผ่นดินราชอาณาจักรอังกฤษสมัยราชวงศ์ทิวดอร์ ระหว่างปี ค.ศ. 1485 ถึงปี ค.ศ. 1509


เบื้องต้น
พระเจ้าเฮนรีที่ 7 เสด็จพระราชสมภพเมื่อวันที่ 28 มกราคม ค.ศ. 1457 ที่ปราสาทเพมโบรกในเวลส์ มีพระนามก่อนครองราชย์ว่าเฮนรี ทิวดอร์ เป็นพระราชโอรสองค์เดียวของเอดมันด์ ทิวดอร์ เอิร์ลที่ 1 แห่งริชมอนด์และมาร์กาเรต โบฟอร์ต เคาน์เตสแห่งริชมอนด์และดาร์บี เอิร์ลเอ็ดมันด์แห่งริชมอนด์เสียชีวิตสองเดือนก่อนที่พระเจ้าเฮนรีจะประสูติ พระเจ้าเฮนรีจึงทรงใช้เวลาส่วนใหญ่กับแจสเปอร์ ทิวดอร์ ดยุกแห่งเบดฟอร์ดที่ 1 พระปิตุลา เมื่อพระเจ้าเอ็ดเวิร์ดที่ 4 แห่งราชวงศ์ยอร์กขึ้นครองราชสมบัติในปี ค.ศ. 1471 เฮนรีจึงต้องหนีไปบริตตานีและใช้เวลาอยู่ที่นั่นราว 14 ปี ภายในปี ค.ศ. 1483 พระมารดาผู้ที่แม้ว่าจะสนับสนุนทอมัส สแตนลีย์ เอิร์ลที่ 1 แห่งดาร์บีแห่งราชวงศ์ยอร์กหันมาสนับสนุนเฮนรีในการขึ้นครองราชบัลลังก์แทนพระเจ้าริชาร์ดที่ 3 ผู้ที่ไม่เป็นที่นิยม เฮนรีจึงกู้เงินจากฟรานซิสที่ 2 ดยุกแห่งบริตตานี และพยายามยกทัพขึ้นฝั่งอังกฤษแต่ล้มเหลวซึ่งเป็นผลให้เฮนรี สตาฟฟอร์ดที่ 2 ดยุกแห่งบักกิงแฮมถูกสำเร็จโทษ พระเจ้าริชาร์ดที่ 3 พยายามขอตัวเฮนรีจากทางการบริตตานีแต่เฮนรีหนีจากบริตานีไปฝรั่งเศส ราชสำนักฝรั่งเศสสนับสนุนเฮนรีโดยให้กองทัพและสิ่งที่จำเป็นต่อการรุกรานอังกฤษกับเฮนรี ภายในปี ค.ศ. 1485 เฮนรีก็พร้อมที่จะรุกรานอังกฤษ ในที่สุดสามารถนำทัพมารบชนะพระเจ้าริชาร์ดที่ 3 และสถาปนาตนขึ้นเป็นกษัตริย์ 
พระเจ้าเฮนรีที่ 7 แห่งอังกฤษ อภิเษกสมรสกับพระนางเอลิซาเบธแห่งยอร์ก และทรงครองราชย์ระหว่างวันที่ 22 สิงหาคม ค.ศ. 1485 จนเสด็จสวรรคตเมื่อวันที่ 21 เมษายน ค.ศ. 1509 ที่พระราชวังริชมอนด์ในราชอาณาจักรอังกฤษ พระบรมศพอยู่ที่มหาวิหารยอร์กในกรุงลอนดอน


อ้างอิง


ดูเพิ่ม
สงครามดอกกุหลาบ
ราชวงศ์แลงแคสเตอร์
ราชวงศ์ยอร์ก
ราชวงศ์ทิวดอร์