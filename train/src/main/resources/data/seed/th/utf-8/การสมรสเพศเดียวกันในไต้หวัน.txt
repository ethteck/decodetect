การสมรสเพศเดียวกันในประเทศไต้หวันชอบด้วยกฎหมายตั้งแต่วันที่ 24 พฤษภาคม 2562 ทำให้ประเทศไต้หวันเป็นประเทศแรกในทวีปเอเชียที่รับรองการสมรสเพศเดียวกันวันที่ 24 พฤษภาคม 2560 สภาตุลาการ วินิจฉัยว่าคู่รักเพศเดียวกันมีสิทธิสมรสภายใต้รัฐธรรมนูญ และสภานิติบัญญัติมีเวลาสองปีแก้ไขกฎหมายสมรสให้สอดคล้องกับรัฐธรรมนูญ ตามการตีความของสภาตุลาการ เลขที่ 748 หากไม่แก้ไขกฎหมายสมรส คู่รักเพศเดียวกันจะสามารถลงทะเบียนการอยู่กินด้วยกันของพวกตนเป็นการสมรสและกฎหมายจะปฏิบัติการอยู่กันด้วยกันเป็นการสมรสด้วย ปัจจุบัน หลายเขตอำนาจ รวมทั้งนครใหญ่สุดเก้าแห่งและเทศมณฑลอีกเก้าแห่ง ซึ่งครอบคลุมประชากร 94% ของประเทศ อนุญาตให้ลงทะเบียนคู่รักเพศเดียวกันเป็นคู่สมรส (partner) แต่สิทธิที่ให้แก่คู่สมรสน้อยกว่าการสมรส
หลังคำวินิจฉัยของศาลรัฐธรรมนูญ ความคืบหน้าของการนำกฎหมายการสมรสเพศเดียวกันไปปฏิบัติหยุดลงเพราะรัฐบาลไม่ดำเนินการ และการคัดค้านอย่างหนักจากกลุ่มอนุรักษนิยมและคริสต์ศาสนิกชน ในเดือนพฤศจิกายน 2561 ผู้มีสิทธิเลือกตั้งชาวไต้หวันออกเสียงลงคะแนนคัดค้านการเปลี่ยนแปลงประมวลกฎหมายแพ่งเพื่ออนุญาตการสมรสเพศเดียวกัน อย่างไรก็ดี รัฐบาลยืนยันว่าคำวินิจฉัยจะมีผลใช้บังคับไม่ว่าผลการลงประชามติออกมาอย่างไร โดยร่างกฎหมายแยกต่างหากเพื่อทำให้การสมรสเพศเดียวกันชอบด้วยกฎหมายแทนการแก้ไขประมวลกฎหมายแพ่งวันที่ 21 กุมภาพันธ์ 2562 สภาบริหารผ่านร่างกฎหมายชื่อ รัฐบัญญัติการใช้บังคับการตีความสภาตุลาการ เลขที่ 748 ซึ่งมีการเผยแพร่เมื่อวันก่อน ร่างกฎหมายดังกล่าวใช้เป็นรากฐานทางกฎหมายสำหรับการสมรสเพศเดียวกันและมีการส่งให้สภาตุลาการเพื่อทบทวนโดยเร่งด่วนก่อนตราในวันที่ 24 พฤษภาคม 2562 ร่างกฎหมายนี้ให้สิทะเกือบทั้งหมดที่ให้แก่คู่สมรสต่างเพศภายใต้ประมวลกฎหมายแพ่งแก่คู่สมรสเพศเดียวกัน แต่อนุญาตให้คู่สมรสเพศเดียวกันรับเด็กที่มีพันธุกรรมเกี่ยวข้องกับหนึ่งในคู่สมรสเป็นบุตรบุญธรรมเท่านั้น วันที่ 17 พฤษภาคม 2562 ประเทศไต้หวันเป็นประเทศแรกในทวีปเอเชียที่ผ่านกฎหมายทำให้การสมรสเพศเดียวกันชอบด้วยกฎหมาย ร่างกฎหมายนี้เริ่มบังคับใช้เมื่อวันที่ 24 พฤษภาคม 2562


อ้างอิง