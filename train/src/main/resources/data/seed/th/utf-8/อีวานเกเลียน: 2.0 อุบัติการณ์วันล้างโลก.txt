Evangelion: 2.0 You Can (Not) Advance (ญี่ปุ่น: ヱヴァンゲリオン新劇場版: 破 โรมาจิ: เอะวานเกริอง ชิน เกะกิโจบัง) เป็นภาคที่ 2 ของโปรเจกต์ Rebuild of Evanlgelion ซึ่งมีทั้งหมด 4 ภาค (ภาคแรกคือ อีวานเกเลียน:_1.0_กำเนิดใหม่วันพิพากษา) เป็นภาพยนตร์การ์ตูนญี่ปุ่น (ปีพ.ศ. 2552) ซึ่งทำสำหรับฉายในโรงภาพยนตร์ สร้างโดยสตูดิโอคารา (Studio Khara) ซึ่งอยู่ในเครือเดียวกันกับสตูดิโอไกแน็กซ์ (Gainax) โดยดัดแปลงจากอีวานเกเลียน ฉบับภาพยนตร์ชุด สำหรับออกอากาศทางโทรทัศน์ (Neon Genesis Evangelion - TV series) โดยมีเนื้อเรื่องเหมือนกัน แต่กระชับให้สั้นลง และเพิ่มรายละเอียดของภาพ ให้สวยงามทันสมัยมากขึ้น ออกฉายในประเทศไทยเมื่อเดือนสิงหาคม ปี พ.ศ. 2553 


เนื้อเรื่อง
อิคาริ ชินจิยังคงขับอีวานเกเลี่ยนเครื่อง 01 เพื่อสู้กับเทวทูตต่อไป แต่คราวนี้เขาไม่ได้สู้เพียงลำพังเหมือนแต่ก่อนอีกแล้ว อายานามิ เรย์ขับอีวานเกเลี่ยนเครื่อง 00 และชิกินามิ อาสึกะ แลงเล่ย์ขับอีวานเกเลี่ยนเครื่อง 02 เพื่อเข้าต่อสู้กับพวกเทวทูตด้วยอีกแรง และยังมีเด็กสาวปริศนา มากินามิ มาริ อิลัสเทรียส ผู้ขับอีวานเกเลี่ยนเครื่อง 05 เข้ามาเกี่ยวข้องด้วย ทว่าในระหว่างนั้น พวกเทวทูตก็ร้ายกาจขึ้นเรื่อยๆ กลิ่นอายจากแผนการร้ายของมนุษย์ด้วยกันเองก็ปรากฏขึ้น! อิคาริ ชินจิผู้ต่อสู้กับเทวทูตเพื่อหวังจะได้รับความรักจากพ่อ จะสามารถก้าวข้ามตัวเองและมอบความรักให้แก่ผู้อื่นแทนได้หรือไม่?
ความสัมพันธ์ที่ถูกพัฒนาระหว่างเด็กวัยรุ่นทั้งสาม กำลังจะพาเรื่องราวทั้งหมดเข้าสู่จุดจบของโลกอย่างที่ไม่มีใครคาดถึง!


รายการอ้างอิง


แหล่งข้อมูลอื่น

เว็บไซต์อย่างเป็นทางการ (ญี่ปุ่น)
Evangelion: 2.0: You Can (Not) Advance.  ที่อินเทอร์เน็ตมูวีเดตาเบส
อีวานเกเลียน: 2.0 อุบัติการณ์วันล้างโลก (ภาพยนตร์) ที่เครือข่ายข่าวอนิเมะ
The Evangelion 2.0 Complete Records Collection - (ISBN 978-4-905033-00-4; production interviews with Hideaki Anno, Kazuya Tsurumaki, etc.)