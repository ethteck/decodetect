ซือเฟยเซวียน เป็นตัวละครในนิยายกำลังภายในเรื่องมังกรคู่สู้สิบทิศ

ซือเฟยเซวียน หรือ "นางฟ้าจำแลง" เป็นลูกศิษย์ของเจ้าสำนักเรือนฌาณเมตไตรย ฝ่านชิงฮุ้ย  อายุไม่ถึง20ปี ก็สามารถสำเร็จเคล็ดกระบี่ได้เกือบถึงขั้นสูงสุด ซึ่งก็คือ กระบี่ใจกระจ่างแจ้ง ซือเฟยเซวียนลงเขามาตามคำสั่งอาจารย์เพื่อเป็นการบำเพ็ญและช่วยหลี่ซื่อหมินรวบรวมแผ่นดิน ภายหลังนางท้าโค่วจงพิสูจน์ฝีมือเพื่อให้โค่วจงละทิ้งการช่วงชิ้งแผ่นดินหลังจากที่ดาบสวรรค์ส่งกำลังมาช่วยโค่วจง และโค่วจงสามารถควบคุมแดนใต้ไว้ได้เกือบหมด  ความงามของนางนั้นจัดว่างามอย่างใสบริสุทธิ์ ไม่ว่านางจะอยู่ที่ใดจะทำให้ที่นั่นดูเหมือนแดนสวรรค์  หากเปรียบกับวาวาแล้ว วาวาจะดูงามอย่างลึกลับ  ซือเฟยเซวียนพบกับฉีจื่อหลิงครั้งแรก ในเมืองลั่วหยาง ความสัมพันธ์ของทั้งสองคนได้พัฒนาขึ้นเรื่อยๆ แต่ซือเฟยเซวียนไม่ยอมรับว่านางรักฉีจื่อหลิง เพียงแต่พูดว่า "ท่านเป็นจุดอ่อนเพียงหนึ่งเดียวของข้า"  เมื่อเรื่องราวดำเนินไปถึงการตะลุยนอกด่านของมังกรคู่ทั้งสอง  ฉีจื่อหลิงเปิดใจพูดกับซือเฟยเซวียนว่าเขาหลงรักนาง และนางก็ตอบกลับเช่นกันว่า ถ้าหากฉีจื่อหลิงออกปากรั้งนาง นางก็จะยอมละทิ้งการบำเพ็ญมาอยู่กับเขา แต่นางไม่ปรารถนาจะให้เขาทำเช่นนั้น  สุดท้าย หลังจากที่การร่วมมือของนางกับ ฉีจื่อหลิง และ ราชินีเย็น จู้อี้เอี๋ยน เพื่อปราบเทพอาถรรพณ์ แต่ไม่สำเร็จ นางได้เดินทางกลับเรือนฌาณเมตไตรย พร้อมกำชับ ฉีจื่อหลิงให้รักและดูแลสือชิงเสวียนให้ดี