โนฮิเมะ (ญี่ปุ่น: 濃姫 โรมาจิ: Nōhime; "เจ้าหญิงโน") นามเดิมคือ คิโจ (ญี่ปุ่น: 帰蝶 โรมาจิ: Kichō) เป็นภริยาของโอะดะ โนะบุนะงะ ซึ่งเป็นไดเมียวที่มีชื่อเสียงในยุคเซงโกคุในประวัติศาสตร์ญี่ปุ่น ชื่อจริงของเธอคือ คิโจ  แต่เมื่อเธอเดินทางจากแคว้นมิโนะ ผู้คนก็รู้จักเธอในนาม โนฮิเมะ (เจ้าหญิงแห่งมิโนะ) เธอเป็นที่รู้จักในเรื่องความงามและความฉลาด
บิดาของเธอคือ ไดเมียว ไซโต โดซัน มารดาของเธอเป็นที่รู้จักกันในนาม โอะมิ โนะ คะตะ โนฮิเมะมีบทบาทในทางประวัติศาสตร์น้อยมาก ไม่มีข้อมูลของเธอเกี่ยวกับวันเกิดและวันเสียชีวิต 


การสมรสกับโนะบุนะงะ

โนฮิเมะได้รับการกว่าวขานในเรื่องความงดงามและความเฉลียวฉลาด ในวันสมรส โนะบุนะงะได้กล่าวถึงเธอว่า "เธอมีสติปัญญาที่ชาญฉลาดและมีรูปลักษณ์ลักษณะดั่งเทพธิดา" เธอสมรสกับโนะบุนะงะในปี พ.ศ. 2092 ระหว่างการเป็นไมตรีของบิดาของเขาคือโอะดะ โนะบุฮิเดะ กับ ไซโต โดซัน
การสมรสเป็นไปตามเหตุผลทางการเมืองและหลายคนเชื่อว่าทำให้เกิดความรักเล็กๆ ระหว่างโนฮิเมะและโนะบุนะงะ ถึงแม้ว่าเธอจะเป็นภริยาอย่างเป็นทางการของโนะบุนะงะ แต่ก็มีหลายคนเชื่อว่าโนะบุนะงะรักใคร่ในอิโกะมะ คิซึโนะ ซึ่งเป็นอนุภรรยา ผู้ให้กำเนิดบุตรชายคนแรกของเขาคือ โอะดะ โนะบุทะดะ โนฮิเมะไม่เคยให้กำเนิดบุตร หลายคนเชื่อว่าเธอไม่สามารถมีบุตรได้ ใน 3 ปีหลังจากเกิดเหตุการณ์กบฏที่วัดฮนโนจิและการเสียชีวิตของโนะบุนะงะในเหตุการณ์นั้น หนึ่งในบุตรของเขาได้ให้เงินตั้งตัวแก่โนฮิเมะ
ความขาดแคลนข้อมูลทางประวัติศาสตร์เกี่ยวกับเธอทำให้ไม่สามารถทราบถึงวันเสียชีวิตของเธอ ชีวประวัติทั้งหมดของเธอมาจาการผสมผสานด้วยตำนาน, นิทานพื้นบ้านและเค้าโครงเรื่องจริง หลุมฝังศพของโนฮิเมะถูกค้นพบที่วัดโซเคนอิน วัดย่อยของ วัดไดโทคุจิในเกียวโต


ตำนาน
โนฮิเมะได้รับการกล่าวอ้างว่าเธอเป็นสายลับหรือนักลอบสังหารของบิดาของเธอ และในตอนนั้นเธอยังไม่ได้สมรส ในตอนนั้นโนะบุนะงะได้รับสมญานามว่า "จอมโง่เขลาแห่งโอะวะริ" (ญี่ปุ่น: 尾張の虚け โรมาจิ: Owari no Utsuke) ซึ่งเป็นไปไม่ได้ที่โดซันจะให้โนฮิเมะมาลอบสังหารโนะบุนะงะในตอนนั้น โนฮิเมะมีความชำนาญในเรื่องดาบ ศิลปะการต่อสู้ และ การใช้อาวุธปืน ในภายหลัง จากการที่สามีโนะบุนะงะนำเข้าอาวุธปืนในช่วงเวลานั้น
ในปี พ.ศ. 2099 ไซโต โดซัน บิดาของโนฮิเมะถูกสังหารจากการยึดอำนาจในแคว้นมิโนะ จากเหตุการณ์ครั้งนั้นเป็นการลดคุณค่าการเป็นภริยาของโนฮิเมะ ซึ่งเธอไม่สามารถมีครรภ์ได้และถูกกล่าวหาว่าเป็นสายลับ
หลังจากเหตุการณ์ที่วัดฮนโนจิ ที่ซึ่งคร่าชีวิตของโนะบุนะงะและโนะบุทะดะ ทำให้โนฮิเมะไม่มีที่ที่จะไป บางหลักฐานกล่าวว่านางเสียชีวิตทีวัดฮนโนจิ แต่เธอถูกกล่าวหาว่าเป็นโสเภณีที่โนะบุนะงะชอบพออยู่ แต่อย่างไรก็ตามหลังจากเหตุการณ์ครั้งนั้น ภริยาทุกคนและผู้รับใช้หญิงของโนะบุนะงะถูกส่งตัวไปยังปราสาทอะซุจิ ที่ซึ่งเป็นที่โนะบุนะงะเคยพักอาศัย สตรีทุกคนได้ถูกเรียกว่า ท่านหญิงอะซุจิ (安土殿 Azuchi dono) ผู้ใช้ชื่อนี้คือ โอะดะ โนะบุคะสึ ท่านหญิงอะซึจินี้เชื่อกันว่าเป็นโนฮิเมะปลอมตัวมา หลังจากนั้นเธอก็หายตัวไปจากปราสาทอะซุจิในตอนกลางคืน
แต่ข่าวลือบางสายกล่าวว่า โนฮิเมะถูกสังหารโดยมือสังหารที่ถูกส่งมาโดยอะเคะจิ มิสึฮิเดะ ระหว่างที่เธอกำลังหลบหนีจากเหตุการณ์ที่วัดฮนโนจิ