'Roberto Regazzi เกิดเมื่อวันที่ 20 สิงหาคม 1956 ที่เมือง โบโลญญา ประเทศอิตาลี เป็นช่างทำไวโอลินร่วมสมัยที่มีชื่อเสียงและยังเป็นนักวิชาการด้านการทำเครื่องดนตรีอีกด้วย เขาเริ่มศึกษาศิลปะการทำไวโอลินจาก Otello Bignami (ช่างทำไวโอลินที่มีชื่อเสียง ลูกศิษย์ของ Gaetano Pollastri) Regazzi สร้างสรรค์งานของตนและพำนักอาศัยอยู่ในเมือง โบโลญญา
ความสนใจไวโอลินของเขาเริ่มต้นตั้งแต่ยังเด็ก เมื่ออายุ 14 ปีเขาเริ่มจะหลงใหลในโครงสร้างของเครื่องดนตรีอย่างจริงจัง โดยในช่วงนั้นเขาสนใจกีตาร์เป็นหลัก ด้วยคำแนะนำของ Alan Wilcox และ Renato Scrollavezza ในช่วงกลางทศวรรษที่ 70
หลังจากนั้น โอกาสที่จะได้เป็นลูกศิษย์ของ Otello Bignami เริ่มจริงจังมากขึ้น เมื่อเขาตัดสินใจลาออกจากคณะฟิสิกส์ที่มหาวิทยาลัย มหาวิทยาลัยโบโลญญา เพื่อมาเป็นช่างทำไวโอลินมืออาชีพ ในระหว่างนั้นเขาได้ศึกษาศิลปะการทำไวโอลินของตนอย่างจริงจัง แต่กว่าที่จะเริ่มเวิร์คช้อปทำไวโอลินของตนได้ก็ช่วงปลายปี 1979
ร้านทำไวโอลินของเขาเป็นที่รู้จักไปทั่วโลกด้วยคุณภาพของครื่องดนตรีชั้นเยี่ยม เขาได้รับการแต่งตั้งให้เป็นประธานขององค์กรพิเศษหลายแห่ง ซึ่งรวมถึงสมาคม European Association of Violin and Bow Makers เป็นระยะเวลา 2 วาระด้วยกัน
ไวโอลินของเขาแสดงถึงความยอดเยี่ยมของน้ำเสียงแบบอิตาเลียนอย่างแท้จริง เป็นที่ต้องการของนักไวโอลินทั้งจากในสหรัฐ อเมริกา ญี่ปุ่น เยอรมัน ไอร์แลนด์ และในอีกหลายประเทศทั่วโลก
ในช่วงยุคก่อนปี 2000 นั้น ไวโอลินของเขาได้รับแรงบันดาลใจมาจากงานของ จูเซปเป กวาร์นีเอรี ด้วยน้ำเสียงไพเราะและมีพลังกังวานอย่างมีเสน่ห์ นอกจากนั้น เครื่องดนตรีของเขายังได้รับแรงบันดาลใจจากงานของ Ansaldo Poggi และ Otello Bignami (ในสกุลช่างของ Augusto Pollastri ช่างทำไวโอลินที่มีชื่อเสียงแห่ง Bologna ซึ่งเป็นพี่ชายของ Gaetano Pollastri ช่างทำไวโอลินที่มีชื่อเสยงอีกคนหนึ่ง)
ในปี 2006 สภาหอการค้าแห่งโบโลญญา (Chamber of Commerce of Bologna) ได้มอบรางวัลเกียรติยศพิเศษในฐานะที่เขาได้นำชื่อเสียงมาสู่เมือง จากความสำเร็จและผลงานที่เขาสร้างขึ้นอย่างต่อเนื่อง
นักไวโอลินและนักดนตรีที่มีชื่อเสียงหลายคนต่างเป็นลูกค้าของเขา ไม่ว่าจะเป็น Boris Belkin, Franco Mezzena, Anne-Sophie Mutter, Ruggiero Ricci, Salvatore Greco, Giovanni Adamo, Uto Ughi, Franco Gulli, Riccardo Brengola, วง Quartetto di Venezia, Peter Fisher, Anastasiya Petryshak และอีกมากมาย
ห้องสมุด Regazzi Library เป็นหนึ่งในห้องสมุดที่ใหญ่ที่สุดและมีชื่อเสียงเป็นที่รู้จักไปทั่วโลก ที่รวบรวมหนังสือและเอกสารในด้านการทำเครื่องดนตรีทั่วโลกเอาไว้
เขาได้รับการคัดเลือกให้เป็นกรรมการการตัดสินการทำไวโอลินหลายต่อหลายครั้งด้วยกัน เช่น
- การแข่งขันการทำไวโอลินในรายการ International Competition of the Violin Society of America at Carlisle ครั้งที่ 10 ที่เมือง Pennsylvania (ปี 1992)
- การแข่งขันการทำไวโอลินในรายการ Freiburg Baden-Wurttemberg Internationaler Geigenbauwettbewerb Jacobus Stainer (ปี 1996)
- การแข่งขันการทำไวโอลินในรายการ Baveno Violin Making Competition ครั้งที่ 5
- การแข่งขันการทำไวโอลินในรายการ Concourse in Santa Maria della Neve of Pisogne
- การแข่งขันการทำไวโอลินอันทรงเกียรติในรายการ Henryk Wieniawski Violin-Making Competition ครั้งที่ 10 ซึ่งเป็นการแข่งขันการทำเครืองดนตรีที่เก่าแก่ที่สุดในโลก
นอกจากนั้น เขายังสร้างกีตาร์คลาสสิกมาตั้งแต่ช่วงปลายทศวรรษที่ 1970 จนกระทั่งถึงปลายทศวรรษที่ 1989 อีกด้วย ส่วนใหญ่จะทำจากไม้ Rosewood คุณภาพเยี่ยมที่คัดเป็นพิเศษ
เครื่องดนตรีทุกชิ้นจะติดฉลากและประทับตราด้วยเหล็กร้อน ตั้งแต่ยุคแรกๆ ที่เขาเริ่มทำไวโอลิน นอกจากนั้น เขามีผลงานการเขียนหนังสือและเดินทางไปบรรยายทั่วโลก รวมทั้งจัดกิจกรรมทางด้านศิลปะวัฒนธรรมต่างๆ ที่เกี่ยวข้องกับศิลปะการทำไวโอลินและงานของเขา
Regazzi เป็นช่างทำไวโอลินคนแรกจากเมือง โบโลญญา ที่ได้รับการคัดเลือกให้จัดงานเชิดชูเกียรติในนิทรรศการ Craft of Traditional Musical Instrument Making ในงาน Bologna Shanghai 2010 Expo
ยังได้รับการยอมรับว่าเป็นหนึ่งในแบบอย่างของช่างทำไวโอลินร่วมสมัยที่ดีที่สุดอีกด้วย


แหล่งข้อมูลอื่น
http://www.regazzi.net/