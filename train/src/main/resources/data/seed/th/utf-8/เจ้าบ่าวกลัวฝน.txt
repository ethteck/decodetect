เจ้าบ่าวกลัวฝน เป็นละครแนวโรแมนติก คอเมดี้ บทประพันธ์โดย เทพิตา กำกับการแสดงโดย อัครพล บัวแตง ผลิตโดย บริษัท มงคลการละคร จำกัด นำแสดงโดย วีรคณิศร์ กานต์วัฒนกุล, อาภา ภาวิไล, เจตต์ กลิ่นประทุม, พิมพาภรณ์ เสริมพณิชกิจ และนักแสดงอีกคับคั่ง ออกอากาศทาง ช่อง 7 สี


เรื่องย่อ
ถุงแป้ง…สาวเลือดนักสู้ ทำงานหนักทุกรูปแบบเพื่อหาเงินรักษาพ่อที่ป่วยด้วยโรคหัวใจ เช้ามืด เสิร์ฟน้ำเต้าหู-ปาท่องโก๋ที่ตลาดสด ต่อด้วยรับจ้างเข็นผัก กลางคืนใช้พรสวรรค์เรื่องร้องเพลงไปเป็นนักร้องที่ผับ แม้ต้องแปลงโฉมจากสาวห้าวเป็นสาวมั่นสุดเซ็กซี่ก็ตาม แต่ ชานน…เพลย์บอยเจ้าเสน่ห์กลับเข้าใจผิด เมื่อเห็นรูปโฉมนั้นก็ตัดสินว่าเธอเป็นผู้หญิงใจกล้า เอาตัวเข้าแลกกับเงิน เมื่อเผชิญหน้า การโต้เถียงสุดเผ็ดร้อนจึงเกิดขึ้น ทั้งคู่กลายเป็นคู่ปรับกันในบัดดล!!! แต่เพราะโชคชะตาและจนมุมหลังโดนเร่งรัดให้แต่งงานกับ แพรพิไล ผู้หญิงที่เขาขยาด ชานนจึงกลับไปหาถุงแป้ง และได้รู้ความจริงเรื่องที่เธอต้องหาเงินไปรักษาพ่อ “เจ้าบ่าวกลัวฝน” อย่างเขาจึงยื่นข้อเสนอให้เธอมาเป็น “ภรรยากำมะลอ” เพื่อเลี่ยงการโดนจับคลุมถุงชน ถุงแป้งปฏิเสธทันที แต่เพราะไม่มีทางเลือกเมื่อพ่ออาการทรุดหนักและต้องการเงินผ่าตัดด่วน หญิงสาวเลยยอมรับข้อเสนอ สัญญาการเป็น “ภรรยากำมะลอ”
เริ่มต้นโดยถุงแป้งต้องเล่นบทบาทภรรยาของชานนให้แนบเนียนที่สุดเมื่อเข้าไปอยู่ในคฤหาสน์หรูของเขา ทุกอย่างไม่ง่าย เพราะเพียงเหยียบไปที่บ้านวันแรก เธอต้องเจอการเล่นงานชุดใหญ่จากแม่ของชานน สงครามระหว่าง “แม่ผัวตัวร้าย” กับ “ลูกสะใภ้จำเป็น” จึงปะทุขึ้น!!! รวมถึงการอาละวาดแบบจิกไม่ปล่อยของแพรพิไลด้วย กระนั้นแม้เจอศึกรอบด้าน ถุงแป้งก็เล่นงานทุกคนอย่างเจ็บแสบไว้ลายสาวแกร่ง ใครจะคาดคิดว่าความใกล้ชิดในละครฉากใหญ่ของสามี-ภรรยาจำเป็น จะแปรเปลี่ยนความชังให้เป็นรักที่ผลิบานในหัวใจหนุ่มสาวในแบบที่ทั้งสองก็ไม่ทันตั้งตัว
แต่รักครั้งนี้ไม่ได้โรยด้วยกลีบกุหลาบ ทั้งจากคุณแม่ผัวตัวแสบที่ต้องการเขี่ยลูกสะใภ้ไร้หัวนอนพ้นชีวิตลูกชาย ไหนจะความเจ้าเล่ห์ร้ายกาจของแพรพิไล ติดตามชมและร่วมลุ้นไปด้วยกัน ใน ละครเจ้าบ่าวกลัวฝน ที่ออกอากาศทาง ช่อง 7 สี เร็วๆ นี้


รายชื่อนักแสดง


เพลงประกอบละคร 'เจ้าบ่าวกลัวฝน'
เพลง เจ้าบ่าวกลัวฝน - ศิชาติ ชุมพรหม
เพลง ยังเหลือหัวใจอยู่ไหม"' - แม็ค วีรคณิศร์ กานต์วัฒนกุล


อ้างอิง


แหล่งข้อมูลอื่น
เรื่องย่อละคร เจ้าบ่าวกลัวฝน : NEWSPLUS ONLINE
เจ้าบ่าวกลัวฝน ที่สยามโซน


ลำดับรายการโทรทัศน์