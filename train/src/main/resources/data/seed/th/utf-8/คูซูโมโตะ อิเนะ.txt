คูซูโมโตะ อิเนะ (ญี่ปุ่น: 楠本 イネ, 31 พฤษภาคม ค.ศ. 1827 – 27 สิงหาคม ค.ศ. 1903) เดิมมีชื่อว่าชีโมโตะ อิเนะ (ญี่ปุ่น: 失本 稲 โรมาจิ: Shiimoto Ine) เป็นแพทย์ชาวญี่ปุ่น เป็นบุตรีของคูซูโมโตะ ทากิ หญิงบริการจากเมืองนางาซากิ กับฟีลิพพ์ ฟรันทซ์ ฟ็อน ซีบ็อลท์ แพทย์ชาวเยอรมันซึ่งทำงานที่เดจิมะ เกาะสำหรับชาวต่างชาติในช่วงที่ญี่ปุ่นปิดประเทศ อิเนะยังเป็นที่รู้จักในชื่อโออิเนะ และต่อมาภายหลังเปลี่ยนชื่อมาเป็น อิโตกุ (ญี่ปุ่น: 伊篤 โรมาจิ: Itoku) ในญี่ปุ่นมักเรียกเธอว่า โอรันดะ โอเนะ ("Dutch O-Ine") เธอยังเป็นแพทย์หญิงแผนตะวันตกคนแรกของญี่ปุ่นหลังจากที่ซีบ็อลท์ บิดาของเธอถูกเนรเทศออกจากญี่ปุ่นในปี ค.ศ. 1829 ก็ได้จัดการให้อิเนะและแม่ของเธอ และจัดการนักศึกษาของเขาให้ติดต่อกันได้ อิเนะมีชื่อเสียงจากการเป็นแพทย์แผนตะวันตกคนแรก เธอศึกษาวิชาหลายแขนงในญี่ปุ่น กับอาจารย์หลายคน หนึ่งในนั้นข่มขืนเธอจนตั้งครรภ์ ทำให้เธอมีบุตรสาวโดยมิได้มีการสมรส เธอตั้งรกรากอยู่ในโตเกียวหลังจากญี่ปุ่นยกเลิกการปิดประเทศ เธอยังเป็นผู้ทำคลอดให้หนึ่งในบุตรภรรยานอกสมรสของจักรพรรดิเมจิ ที่เกิดในปี ค.ศ. 1873 หลังจากอิเนะเสียชีวิต ได้รับการเอ่ยถึงในบทประพันธ์ ละครเวที การ์ตูน และเพลงในญี่ปุ่น


อ้างอิง


บรรณานุกรม