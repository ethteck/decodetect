เจ้าหญิงชิกิชิ (ญี่ปุ่น: 式子内親王 โรมาจิ: Shikishi Naishinnō; พ.ศ. 1692 — 1 มีนาคม พ.ศ. 1744) เป็นกวีหญิงชาวญี่ปุ่นช่วงยุคเฮอังจนถึงยุคคะมะกุระตอนต้น พระราชธิดาในจักรพรรดิโกะ-ชิระกะวะ


พระประวัติ
เจ้าหญิงชิกิชิเป็นพระราชธิดาในจักรพรรดิโกะ-ชิระกะวะ ประสูติแต่ฟุจิวะระ โนะ ชิเงะโกะ (ญี่ปุ่น: 藤原成子 โรมาจิ: Fujiwara no Shigeko) พระองค์ไม่เสกสมรสกับผู้ใดเลยตลอดพระชนมายุ ทรงปฏิบัติหน้าที่ ณ ศาลเจ้าคะโมะ (ญี่ปุ่น: 賀茂神社 โรมาจิ: Kamo-jinja) กรุงเคียวโตะ แต่กาลต่อมาพระองค์ออกผนวชเป็นภิกษุณีในพุทธศาสนา
เจ้าหญิงชิกิชิมีผลงานกลอนจำนวน 49 บทที่ตีพิมพ์ใน รวมบทกวีทั้งเก่าใหม่ (ญี่ปุ่น: 新古今和歌集 โรมาจิ: Shin Kokin Wakashū) อันรวมบทกวี 2,000 บทซึ่งเป็นที่นิยมในยุคยุคคะมะกุระตอนต้น และมีผลงานกวีอีกจำนวนไม่น้อยที่ถูกตีพิมพ์ใน ชุดสะสมหนึ่งพันปี (ญี่ปุ่น: 千載和歌集 โรมาจิ: The Senzai Wakashū) ที่รวบรวมกลอนกวีปลายยุคเฮอังเพื่อเทิดพระเกียรติการเสด็จเถลิงถวัลยราชสมบัติของจักรพรรดิโกะ-ชิระกะวะ
เจ้าหญิงชิกิชิสิ้นพระชนม์เมื่อวันที่ 1 มีนาคม พ.ศ. 1744


อ้างอิง
Kokugo Dai Jiten Dictionary, Shinsou-ban (Revised edition), Shogakukan, 1988.
Hiroaki Sato, translator. String of Beads: Complete Poems of Princess Shikishi. University of Hawaii Press, 1993.  ISBN 0-8248-1483-5.


แหล่งข้อมูลอื่น
photo—from an edition of Hyakunin Isshu, an anthology of waka poems; 89/100 from etext.lib.virginia.edu/japanese/hyakunin/frames/index/hyaku3euc.html
Biography—from BookRags