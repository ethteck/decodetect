Cihan Türsen (d. 1 Ocak 1957 İzmir), Türk Serbest Avukat, 1989-1994 dönemi İzmir Karşıyaka Belediye Başkanı. 2014 yılında yapılacak Türkiye yerel seçimlerinde, CHP'den tekrar Karşıyaka belediye başkan adayı olacağını açıklamıştır.


Kişisel Yaşamı
Cihan Türsen 1 Ocak 1957 yılında İzmir'de dünyaya gelmiştir. Bingül Türsen ile evli olan Türsen'in Mesrur Alp ve Duygu adlarında iki çocuğu bulunmaktadır. 
1974 yılında Karşıyaka Lisesinden, 1979 yılında ise İstanbul Üniversitesi Hukuk Fakültesi'nden mezun olmuştur.
1980 yılında İzmir Barosuna kabul edilmiş ve serbest avukat olarak çalışmaya başlamıştır.


Siyasi yaşamı
1984 yılında yapılan yerel seçimlerde SODEP Karşıyaka Belediye Başkan Adayı olarak seçimlere katılmıştır. 1984 – 1989 yılları arasında SODEP ve SHP İzmir İl Yönetim kurullarında 2. Başkanlık görevlerini üstlenmiştir. Sonrasında 1989 yılında yapılan yerel seçimlerde İzmir Karşıyaka Belediye Başkanı olarak seçilmiş, 1989-1994 yılları boyunca başkanlık görevine devam etmiştir.


Karşıyaka Belediye Başkanlığı Dönemi
Cihan Türsen Başkanlığı döneminde İzmir Karşıyaka'da birçok projeye imza attı. İlki, 1991 yılında yapılan Avrupa İlk İnsan Hakları Anıtı ve Parkıdır. 1992 yılında Alaybey Çarşının düzenlemesinin yapılması, 1992 yılında Karşıyaka Çarşısının trafiğe kapatılması, Yayalaştırma projesi. 1992-1994 yılları arasında Yalı Mahallesi Kentsel Yenileme Projesi, 1993'te ise Kamu Çalışanları ile ilk toplu sözleşme uygulaması, 1993 Alaybey Havra Kültür Evi'nin açılışı,  1993'te Zübeyde Hanım Kültür Merkezi Ulusal Proje Yarışması, 1994 yılında ise Başkent Üniversitesi ile Zübeyde Hanım Diyaliz Merkezini kuruluşu.


Bulunduğu Görevler
1991- Karşıyaka Spor Kulübü Başkanlığı
1992 -1994 EGE-KOOP Yüksek Danışma Kurulu Başkanlığı
1994 – Türkiye Şeker Fabrikaları Yönetim Kurulu Üyeliği
1994-1996 Kanal 1 TV, FM İzmir, 101 Radyo Genel Koordinatörlüğü
1995 – Ege Genç İş Adamları Derneği (EGİAD) Yüksek Danışma Kurulu Başkanlığı
2008- Karşıyaka Spor Kurulu Divan Kurulu Başkanlığı
2009- Ege Sanayici ve İşadamları Derneği (ESİAD) Yönetim Kurulu Üyeliği
2001- Batı Anadolu Sanayici ve İşadamları Dernekleri Federasyonu (BASİFED) Yönetim Kurulu Üyeliği
2011- İzmir Ekonomi Kalkınma Kurulu (İ.E.K.K) İcra Komite Üyeliği
2012- Sağlık Turizmi Komite Başkanlığı
2013- Karşıyaka Spor Kulübü Divan Kurulu Üyeliği


Üye Olduğu Dernekler
CHP Parti Üyeliği
İzmir Barosu
ESİAD – Ege Sanayicileri ve İş Adamları Derneği
Karşıyaka Spor Kulübü
Çağdaş Yaşamı Destekleme Derneği
Kadın Hakları Koruma Derneği
Pir Sultan Abdal Derneği
İzmir Ticaret Odası


Ödülleri
1991- ABD - USIA tarafından Gelecek Vaat Eden Yöneticiler Daveti
1991- Türkiye İnsan Hakları Ödülü
1993- Ankara Başkent Grubu son 5 yılın en başarılı Belediye Başkanı Ödülü
1993- Hasan Tahsin Derneği Çevre Ödülü


Kaynakça


Dış bağlantılar
Resmi ağ sitesi
Twitter'da Cihan Türsen
Facebook'ta Cihan Türsen