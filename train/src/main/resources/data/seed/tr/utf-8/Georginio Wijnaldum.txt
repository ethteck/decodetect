Georginio Gregion Emile Wijnaldum ya da kısaca Georginio Wijnaldum (Felemenkçe telaffuz: [ʒɔrˈʒiɲoː ʋɛi̯ˈnɑɫdʏm]; d. 11 Kasım 1990; Rotterdam), Hollandalı futbolcudur. Premier League takımlarından Liverpool'da forma giymektedir. ofansif orta sahada ve kanatta görev yapan oyuncu Hollanda millî takımında da forma giymektedir.


Kulüp kariyeri


Feyenoord (2007-2011)
Wijnaldum 8 Nisan 2007 tarihinde, Groningen'e karşı oynanan ve 4-0 kazanılan lig maçında, Feyenoord formasıyla ilk resmî maçına çıktı. 16 yıl 148 günlükken çıktığı bu maçta, Wijnaldum Feyenoord'un ilk takımında forma giyen en genç oyuncu oldu ve maçın adamı seçildi. 2 Aralık 2007 tarihinde Wijnaldum, Heracles Almelo'ya karşı 6-0 galibiyetle sonuçlanan maçta  Feyenoord formasıyla ilk lig golünü attı.Wijnaldum, 2008-09 sezonunda kariyerindeki ilk resmî Avrupa maçına çıktı. Wijnaldum 18 Eylül 2008 tarihinde, UEFA Kupası'nda 1-0 kazanılan Kalmar FF karşılaşmasında ilk on birde sahaya çıktı. 2 Ekim 2008 tarihinde, Feyenoord'un Kalmar FF takımını 1-2 mağlup ettiği UEFA Kupası grup maçında ilk Avrupa golünü attı.Wijnaldum, 6 Mart 2009 tarihinde Feyenoord ile 2012 yılına kadar geçerli olacak yeni bir sözleşme imzaladı. 27 Şubat 2011'de Groningen karşısında Feyenoord'un 5-1'lik skorla kazandığı karşılaşmada dört gol attı. 2011-12 sezonunda ligde toplam 9 gol attı.


PSV Eindhoven (2011-2015)
29 Haziran 2011 tarihinde, 5 milyon € karşılığında bir başka Hollanda takımı PSV'ye transfer oldu. Eredivisie'de 2011-12 sezonunun ilk haftasında, PSV'nin 3-1 kaybettiği AZ maçıyla birlikte PSV formasıyla ilk resmî maçına çıktı. 21 Ağustos 2011 tarihinde ADO Den Haag karşısında 3-0 PSV'nin galibiyetiyle tamamlanan maçta, PSV kariyerindeki ilk golünü attı. 2013 yazında Mark van Bommel'in futbolu bırakması ve Kevin Strootman'ın takımdan ayrılmasıyla birlikte, Wijnaldum 2013-14 sezonunda takım kaptanlığına getirildi.


Newcastle United (2015-)
2015 yaz transfer döneminde 20 milyon € (14,5 milyon ₤) karşılığında Premier League takımlarından Newcastle United'a transfer oldu. Wijnaldum'un bu transferi siyah beyazlı takım'ın o güne kadarki en pahalı üçüncü transferi olarak kulüp tarihine geçti.


Millî takım kariyeri


Hollanda U-17 & U-19
Wijnaldum, Hollanda U-17 takımıyla birlikte Belçika'da düzenlenen 2007 UEFA Avrupa 17 Yaş Altı Futbol Şampiyonası'nda mücadele etti. Hollanda, İngiltere ve Belçika'nın ardından grubu 3. sırada tamamladı ve eleme turunda oynama hakkını elde edemedi. Bu turnuvanın hemen ardından Wijnaldum Hollanda U-19 takımına seçildi. Wijnaldum'un iyi bir bireysel performans göstermesine karşın Hollanda, Çek Cumhuriyeti'ndeki 2008 UEFA Avrupa 19 Yaş Altı Futbol Şampiyonası ve Ukrayna'daki 2009 UEFA Avrupa 19 Yaş Altı Futbol Şampiyonası turnuvalarına katılma hakkı kazanamadı.
12 Kasım 2008 tarihinde, Johan Neeskens tarafından Hollanda B takımına davet edildi. Ancak sakatlığı sebebiyle millî takıma katılamadı.


Hollanda U-21
Wijnaldum, 9 Ağustos 2009 tarihinde ilk kez Hollanda U-21 takımına davet edildi ancak daveti reddetmek zorunda kaldı. Daha sonra İngiltere U-21 takımıyla yapılacak olan hazırlık maçı için teknik direktör Cor Pot tarafından kadroya davet edildi. Wijnaldum, Hollanda U-21 takımı ile ilk resmî maçına, 4 Eylül 2009 tarihinde Finlandiya U-21 takımı karşısında 2-0 kazanılan 2011 Avrupa 21 Yaş Altı Futbol Şampiyonası eleme maçında çıktı.


Hollanda millî takımı
Wijnaldum, 30 Mayıs 2011 tarihinde Hollanda'nın Brezilya ve Uruguay ile oynadığı karşılaşmalar için kadroya alındı. Ancak bu iki karşılaşmada maç kadrosuna giremedi. İlk maçına ise 2 Eylül 2011 tarihinde Hollanda'nın San Marino'yu 11-0 mağlup ettiği karşılaşmada çıktı. Bu maçta takımının son golünü kendisinin ise ilk a millî takım golünü kaydetti.Wijnaldum, Hollanda'nın 2014 FIFA Dünya Kupası kadrosunda kendine yer buldu. Bu turnuvadaki tek golünü ise Brezilya ile oynadıkları ve 3-0 kazandıkları üçüncülük maçında attı.


Millî takım golleri


İstatistikleri


Başarıları


Kulüp
KNVB beker: 2011-12


Kişisel
Rotterdam yılın yeteneği: 2007


Kaynakça


Dış bağlantılar
Voetbal International profili (Felemenkçe)
Feyenoord.nl sitesinde resmî Georginio Wijnaldum profili (Felemenkçe)
Hollanda U17 istatistikleri OnsOranje'da
Hollanda U19 istatistikleri OnsOranje'da
Hollanda U21 istatistikleri OnsOranje'da