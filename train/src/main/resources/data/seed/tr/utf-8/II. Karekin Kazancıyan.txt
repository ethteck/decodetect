II. Karekin Kazancıyan (Ermenice: Գարեգին Բ Գազանճեան), doğum adıyla Bedros Kazancıyan (d. 18 Mayıs 1927, İstanbul - ö. 10 Mart 1998, İstanbul), 83. İstanbul Ermeni Patriği ve Türkiye Ermenileri Ruhani Başkanı
Asıl adı Bedros olan Karekin Kazancıyan eğitimini Topkapı Levon Vartuhiyan Ermeni İlkokulu, Bezeziyan ve Getronagan lisesinde tamamladı. 1940 yılında Kudüs Ruhban Okulu'na girdi.  1950 yılında "Karekin" unvanı alarak rahip takdis edilen Bedros Kazancıyan, İstanbul'da Ermeni liselerinde öğretmenlik yaptı. 1966 yılında "episkopos" takdis edilerek, Uzakdoğu, Avustralya ve Yeni Zelanda'da Ruhani Lider olarak (1972'de Sidney, 1976'da Melbourne'de) bulundu. 1981'den 1990'a kadar Kudüs'te üst düzey dini görevli olarak (Piskopos) bulundu.
Eylül 1990'da Türkiye Ermenileri Delegeler Meclisi'nce 83. Türkiye Ermenileri Patriki seçildi. Kendi çabalarıyla Agos gazetesi Nisan 1996'da açıldı. 10 Mart 1998'de 71 yaşındayken, karaciğer kanseri teşhisiyle tedavi gördüğü Yedikule Surp Pırgiç Ermeni Hastanesinde yaşamını yitirdi.
Kumkapı Surp Astvadzadzin Patriklik Kilisesi'nde yapılan dini törenden sonra Şişli Ermeni Mezarlığı'nda Patrikler bölümünde toprağa verildi.


Kaynakça