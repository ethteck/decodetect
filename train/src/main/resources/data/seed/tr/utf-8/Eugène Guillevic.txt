Eugène de Guillevic (d. 5 Ağustos 1907 Carnac, Morhiban - ö. 19 Mart 1997 Paris) 20. yy'ın ikinci yarısının en önemli Fransız şairlerinden. Asker olan babasının görev yerlerini değiştirmesiyle 1909-1919'a kadar sırasıyla Jeumont, Saint Jean-Bréveldy ve yukarı Ren-Faret'te yaşadı.
1920'den 1925'e kadar Altkirich kolejinde öğrenim gördü. Matematik eğitimi aldı. Daha sonra bu eğitimi Öklidgiller adlı şiir kitabında imgesel bir hal aldı. 1926 yılından itibaren Alsace ve Ardenler'de maliye ile ilgili görevler yaptı. 1935'te Maliye Bakanlığında yönetici oldu. François Billoux kabinesinde hazine ve bayındırlık işleriyle, Kuzey Afrika ekonomisi ve toprak düzelemesi ile ilgilendi. 1942'de Paris'e yerleşti.1967'de Ulusal ekonomi müfettişi unvanıyla emekli oldu. Sık sık Alsace ve Bretanya seyahatlerinde bulundu. Yasakalanan Bretoncayı öğrenemedi ama Alzasça ve Almancayı iyi derecede bilirdi.
İspanya iç savaşından sonra komünizme ilgi duydu ve II. Dünya Savaşı sonrasında komünist parti üyesi oldu.Cezayir Soykırımı sırasında Fransız vatandaşlarına komünist parti dilekçelerini imzalatmak için yoğun çaba gösterdi. 1942 yılında yayımladığı Terraqué çok fazla ilgi gördü. 1947'de yakın arkadaşı Paul Eluard'a adanmış Exécutoire ilgi görmedi. Yazarlar birliği başkanı oldu.1975 yılında Mallermé Akademisine başkan oldu. Ulusal Edebiyat Merkezi'nde aktif görevler aldı. 1980 yılında Lucie Albertini ve Alain Vircondelet ile uzun bir söyleşi yaptı. Bu söyleşide yaşamından kesitler, çağın sanat anlayışını değerlendirme, siyaset ve kendi şiiriyle ilgili eleştirileri yer aldı. Bu söyleşi daha sonra Şiirle Yaşamak (Vivre en poésie) adıyla yayımlandı. 90 yaşında Paris'te öldü.


Yayınlanmış Eserlerinden Bazıları
Terraqué (1942)
Exécutoire (1947)
Gagner (1949)
Carnac (1961)
Sphère (1963)
Avec (1966)
Euclidiennes (1967)
Ville (1969)
Paroi (1970)
Inclus (1973)
Du domaine (1977)
Étier (1979 : 1965-1975)
Autres (1980 : 1969-1979)
Art poétique (1989 : 1985-1986)
Le Chant (1990 : 1987-1988)
Possibles futurs (1996 : 1982-1994)