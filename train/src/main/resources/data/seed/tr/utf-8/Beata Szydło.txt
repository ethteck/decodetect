Beata Maria Szydło (d. 15 Nisan 1963, Oświęcim) Polonyalı siyasetçi. Szydło, Avrupa ülkesi Polonya'da 2015 ile 2017 yılları arasında başbakanlık makamında bulunmuştur.
Jagiellon Üniversitesi'nde etnografi eğitimi almış, müzecilik alanında diploma sahibi olmuş ve ayrıca aynı üniversitede doktorasını yapmıştır. Viyana Yüksek Ticari Bilimler Okulu'nda kültürel yönetim diploması vardır ve Kraków Ekonomi Üniversitesi'ni de bitirmiştir. 1998'de siyasete başlamış, 2005 seçimlerinde Hukuk ve Adalet adlı parti listesinden milletvekili seçilmiştir. 2010'da partinin başkan yardımcısı, 2014 yılında ise genel saymanı olmuştur. 2015 seçimlerinin ardından 16 Kasım 2015 tarihinde Polonya başbakanı olmuştur.
Szydło 7 Aralık 2017 tarihinde başbakanlık görevinden istifasını sunarak görevden ayrılacağını açıklamıştır. İktidarda bulunan Hukuk ve Adalet partisi tarafından yapılan açıklamada bu göreve Maliye Bakanı Mateusz Morawiecki'nin getireleceği açıklanmıştır. 11 Aralk 2017 tarihinde Morawiecki yemin ederek görevi Szydło'dan devralmıştır.


Kişisel yaşamı
Szydło, Edward Szydło ile evlidir. Çiftin iki oğlu vardır.


Kaynakça


Dış bağlantılar
Resmî sitesi (Lehçe)