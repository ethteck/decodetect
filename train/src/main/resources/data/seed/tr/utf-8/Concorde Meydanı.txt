Concorde Meydanı (Fransızca Place de la Concorde) Fransanın başkenti olan Parisin 8. bölgesinde, Şanzelize Caddesinin başında olan meydanın adıdır. Bordeaux şehrinin Quinconces Meydanından sonra Fransa'nın ikinci en büyük meydanıdır. İtalyan yazar, gazeteci ve diplomat olan Curzio Malaparte, "Concorde Meydanı meydan değil, aydınlıktır" demiştir.
Şehrin pek çok yerinden görülebilen La Grande Roue (Ferris Wheel of Paris) de bu meydanın Louvre Müzesi'ne yakın tarafında kalır. La Grande Roue, 1900 senesinde inşa edilmiş olan 100 metre yüksekliğinde bir dönme dolaptır. 1980'lere kadar dünyanın en büyük dönme dolabı unvanını korumuştur. Meydandan La Madeleine Kilisesi de görülebilmektedir.

 Concorde metro durağıyla Concorde Meydanı'na ulaşılabilir.


Tarihçe

Metz şehrinde yakalandığı hastalıktan kurtulan XV. Louis için Paris şehri 1748 yılında bir heykel dikmeye karar vermiştir. Bu heykelin dikileceği yeri bulmak amacıyla, Germain Boffrand ve Jacques-Germain Soufflot gibi 19 ünlü mimarın yarıştığı bir yarışma yapılmıştır. Ange-Jacques Gabriel adındaki mimar Tuileries Bahçesinin yanında bulunan "esplanade du Pont-Tournant" adındaki toprağı bol, sade bir arazi önermiştir. Biraz dışta kalsa da, Paris'in kentleşme açısına az da olsa hizmet ettii.
Kralın arazilere tamamına yakın sahip olması, gerekli kamulaştırmayı sınırlıyordu. Ancak geniş bir projenin içinde olan Paris, Rennes, Rouen, Bordeaux, Dijon, Nantes veya Montpellier'de kral meydanları inşaatı için kullanılacak alanların bazılarında İskoç ekonomist olan John Law'a ait bazı arsaların bulunması, mirasçılarıyla görüşmeleri başlatıldı. XV. Louis heykelinin gösteri amaçlı bulunacağı alanın etrafı açık olması şarttır. Gabrielin çizdiği cepheler hem meydana renk katmaktadır, hem de Tuileries Bahçeleri ile Şanzelize Bulvarı'nın yeşilliği arasında bir mimarlığı temsil etmektedir.


Meydanda idam edilen ünlüler
XVI. Louis (21 Ocak 1793)
Marie-Antoinette de Habsbourg-Lorraine (16 Ekim 1793)
Charlotte Corday (17 Temmuz 1793)
Jironden (30 Ekim ve 31 Ekim 1793)
II. Louis Philippe, Orléans Dükü (6 Kasım 1793)
Manon Roland (8 Kasım 1793)
Jacques René Hébert (24 Mart 1794)
Georges Jacques Danton (5 Nisan 1794)
Camille Desmoulins (5 Nisan 1794)
Jean-Joseph de Laborde (18 Nisan 1794)
Antoine Lavoisier (8 Mayıs 1794)
Jean-Baptiste Tavernier-Boullongne (8 Mayıs 1794)
Élisabeth de France (10 Mayıs 1794)
Maximilien de Robespierre (28 Temmuz 1794)
Louis-Antoine-Léon Saint-Just (28 Temmuz 1794)
Georges Couthon (28 Temmuz 1794)
François Hanriot (28 Temmuz 1794)İlk zamanlar, cesetler Madeleine mezarlığına götürülüyordu. 1794 yılından sonra Errancis mezarlığına götürüldü. Madeleine mezarlığındaki (şimdiki adıyla XIV. Louis Parkı) cenazeler daha helen orada duruyordur. Errancis mezarlığına gömülenlerin kemikleri alınarak katakomplara konmuştur.