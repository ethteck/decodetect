Godwine veya Godwin (d. 1001 - ö. 1053) "Wessex" Kontu ve Edward (Günah çıkartıcı Edward)'ın kayın pederi.
Kont Godwine, düşmanlarının kafa derisini yüzdürmüş ve altı asır sonra bu etkinlik Hollandalılar ve İngilizler tarafından Yeni Dünya'ya getirilerek Kızılderililere uygulanmıştır.


Hayatı
Godwine, Sussex eyaletinde doğdu. Godwin'in babası "Wulfnoth Cild" idi. Babası aşırı kabalığıyla tanınırdı. Godwine büyük şanssızlıklar yaşadı. Topraklarına korsanlar saldırmış ve birçok toprağını da kaybetmişti. Korsanlarla uğraşı kötü bitti ve sürgün edildi. Sürgün edildiği yerde birçok Danimarkalı insan tanımıştı. O sırada İngiltere'de taht için hazırlıklar vardı. Knud ve Edmund Ironside arasında taht kavgası başlamıştı. Godwin, Knud'u destekledi. Tahta Knud'un geçişi çok olaylı oldu. Kral Knud'a karşı Edmund Ironside isyan başlattı ve Knud da ordusuyla bunu bastırabildi. İç karışıklıklar büyüdü. Sonuç olarak Edmund Ironside ve Knud, ülkeyi paylaştılar. Ancak Edmund Ironside, kısa bir süre sonra ölünce Knud tamamen başa geçmişti. Bunun sonucu Godwin için çok iyi oldu. Godwin, ülkesine geri döndü. Böylece daha da güçlendi ve "Wessex" kontu oldu. İngiltere'de geniş bir nüfuza sahip oldu. Bu nüfuzun etkisiyle oğlu Harold (Tavşan ayaklı kral Harold), bir süre sonra İngiltere kralı oldu.


Harold'un ve Harthacanute'in kral olması
12 Kasım 1035 tarihinde, Knud öldü. Bunun sonucu olarak kral olmak için rakipler çıktı. Godwine, oğlu Harold'u kral olması için destekliyordu. Bunun sonucu olarak İngiltere hakimiyetindeki Norveç'te karışıklıklar çıktı. Ülke bölünmüştü. Godwine, bütünlüğü sağlayıp, Harold'un kral olması için rakiplerini korkutmayı başardı. Kısa süre sonra rakipleri ortadan kalktı. Ancak 5 yıl sonra Harold (Halk arasında "Tavşan ayaklı Harold") öldü. Bunun üzerine Godwine, üvey kardeşi Harthacanute'i kral olması için destekledi. Bu olaylar ve sonuçlar, Godwine'i daha güçlü yapıyordu. Bu taht kavgalarında ön plana sürekli Godwine çıkıyordu. Sonuç olarak tahta Harthacanute çıktı. 1053 yılı olduğunda Godwine ölmüştü. 1066 yılı olduğunda Godwine'in damadı Edward (Günah çıkartıcı Edward) kral oldu. Godwine, İngiltere'nin art arda üç kralını da tahta çıkartmakta etkili olmuştu.


Kaynakça