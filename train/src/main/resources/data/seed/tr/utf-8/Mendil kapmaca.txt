Mendil kapmaca'da çocukların ve gençlerin oynadığı eğlenceli bir oyundur. Oyunu oynayacaklar önce 2 gruba ayrılırlar. İki grup arasında en az 20, en fazlar 50 m. mesafe olur. Oyuna başlamadan önce bir mendilci bir de oyunu yönetecek hakem seçilir. Hakem seçilen mendilciyi ortaya alıp etrafına 1,5–2 m. yarıçapında bir çember çizer, gruplarıdakileri ise birerli sıraya sokar. Mendilci belirlenen yerde, elin serbest bir şekilde aşağıya doğru sarkıtır. Hakemin düdüğü veya komutu ile gruplardan 1'er kişi mendilcinin elindeki mendili rakibi tarafından ebelenmeden grubuna getirmek için hızlıca koşarlar. İlk gelen mendili alıp grubuna götüremez ise, diğer bir deyişle ikisi de mendilcinin yanına aynı anda gelmişlerse, rakipler arasında bir kapışma başlar. Rakipler devamlı birbirlerinin dalgın anlarını kollarlar. Bu nedenle birbirlerine, dikkatlerini dağıtmak için çeşitli bakışlar atarlar, hareketler yaparlar, ilginç laflar söylerler. Çünkü, bu kapışmanın sonunda biri hızla mendili kaparak kendi grubuna doğru koşacaktır. Mendil kapılmadan mendilcinin etrafına çizilen 1,5–2 m. yarıçaplı sınırı (çemberi) aşmak yasaktır. Burada uygulanan taktiklerden biri, mendili kapıyormuş gibi yapıp almamaktır. Rakip yanılırsa sınırı hemen geçer ve grubu adına 1 puan kazanılır. Eğer oyunculardan biri mendili kapıp da grubuna doğru koşmmaya başlarsa, diğeri onu grubuna ulaşmadan ebelemeye (yakalamak) çalışır. Mendili, rakip oyuncu tarafından ebelenmeden grubuna getiren oyuncu, grubuna 1 puan kazandırır, mendili kaptıktan sonra ebelenirse karşı grup 1 puan kazanmış olur.