Harry Potter and the Prisoner of Azkaban Harry Potter Serisinin üçüncü kitabından uyarlanan oyunudur.


Oynanış
İlk defa bu oyunda Harry dışında Hermione Granger ve Ron Weasley de oynanabilir karakterlerdir. Hangisini oynayacağını oyuncu seçemez, hikâyenin gidişine göre oyun belli bir karakteri oynamak zorundadır. Bunun dışında oyun ilk iki oyuna benzemektedir. Oyuncu yine büyüler öğrenip sınavlarını geçmekte, hikâyede ilerlemekte ve okulu keşfetmektedir. Quidditch oynanamayan ilk Harry Potter oyunudur. Sadece Harry'nin Ruh Emicileri görüp süpürgeden düştüğü maç kısaca gösterilmektedir.


Konusu

Harry, Hogwarts'daki üçüncü yılına başlarken annesi ve babasına ihanet eden katil Sirius Black'in kaçılamaz denilen büyücü hapishanesi Azkaban'dan kaçtığını öğrenir. Zaman ilerledikçe Harry ve arkadaşları Sirius Black ve yaptıkları hakkındaki gizemleri yavaş yavaş çözmeye başlar.


Büyü Listesi
Depulso: Eşyaları itme büyüsü. Ayrıca saldırı için de kullanılabilir.
Glacius: Akan suları dondurma büyüsüdür. Aynı zamanda ateş semenderleri üzerinde kullanılır. Sadece Harry kullanabilir.
Lumos: Asadan ışık çıkmasını sağlar .Gizli bölmeleri açığa çıkarır.
Rictusempra: Saldırı büyüsüdür. Oyunda karşımıza çıkan neredeyse tüm yaratıklara yapılabilir. Bazı düşmanlara karşı tüm karakterlerin aynı anda bu büyüyü kullanması gerekebilir.
Carpe Retractum: Eşyaları büyüyü yapana doğru çeker ya da büyüyü yapanı özel direklere doğru çeker. Sadece Ron kullanabilir.
Expecto Patronum: Ruh Emicileri kovar. Sadece Harry kullanabilir.
Draconifors: Ejderha heykellerini gerçek ejderhalara dönüştürür. Sadece Hermione kullanabilir.
Lapifors: Tavşan heykellerini gerçek tavşana dönüştürür. Sadece Hermione kullanabilir.