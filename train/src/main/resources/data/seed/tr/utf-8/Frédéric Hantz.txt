Frédéric Hantz (d. 30 Mayıs 1966, Rodez), Fransız eski futbolcu ve teknik direktör. Şu an SC Bastia takımının teknik direktörlüğünü yapmaktadır.


Kariyeri


Futbolculuk kariyeri
Futbolculuk kariyerinde Orta saha'da oynayan ve futbolculuk kariyeri boyunca büyük ve önemli takımlarda oynayan Hantz, futbola 1984 yılında Rodez AF takımında başladı. Orada 61 maç yapıp; 2 gol atmayı başardı. 1987 yılında Aurillac FCA takımına transfer olup bir yıl burada oynayan Hantz, 1988 yılında Clermont takımına gitti ve 25 maç yapıp; 2 gol attı. 1989-1992 yılları arasında FC Istres takımında 86 maç yaptı ve 9 gol attı. 1992-1993 sezonunda FC Metz takımında 28 maç yaptı ama hiç golü yoktur. 1993-1995 yılları arasında OGC Nice takımının formasını giyen Hantz, orada 71 maç yaptı ve 5 gol attı. 1995 yılında Chamois Niortais FC takımına transfer oldu. Orada fazla forma giyme şansı bulamayan Hantz, 2 yıl içerisinde sadece 25 maç yapıp; 2 gol atabildi. 1997 yılında futbola başladığı takım olan Rodez AF'ye transfer oldu. Orada 22 maç yaptı ve 2 gol attı. 1998 yılında futbolu bıraktı. Futbolculuk kariyeri boyunca 318 maç yaptı ve 22 gol atmayı başardı.


Teknik direktörlük kariyeri
Teknik direktörlük kariyerine 1998 yılında; Futbola başladığı ve bıraktığı takım olan Rodez AF'de başlayan Hantz, orada takımı 3 yıl çalıştırdıktan sonra 2002-2004 yıllarında ESA Brive takımını çalıştırdı. 2004 yılında Le Mans takımını çalıştırmaya başlayan Hantz, 3 sene içerisinde takımını Ligue 1'e çıkarmayı başardı. 2007 yılında Le Mans'tan ayrıldıktan sonra 2007 yılının başından sonuna kadar FC Sochaux-Montbéliard takımını çalıştırdı. 
18 Aralık 2007 tarihinde Le Havre AC takımını çalıştırmaya başladı. Le Havre AC takımını 1,5 yıl içerisinde Ligue 1'e çıkarttıktan sonra 20 Mayıs 2010 tarihinde SC Bastia takımını, Faruk Hadzibegic'den devraldı. Hantz, SC Bastia'daki ilk senesinde takımını Championnat National liginin şampiyonu yapıp Ligue 2'ye yükseltti.


Kaynakça


Dış bağlantılar
Frédéric Hantz LFP profili lfp.fr sitesindeki bilgiler (Fransızca)
Frédéric Hantz footballdatabase.eu istatistik
Maxifoot istatistik