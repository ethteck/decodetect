Talip Küçükcan (d. 5 Mart 1963, Kadirli, Osmaniye), Türk öğretim üyesi ve bir dönem siyasetçi
Sosyolog, akademisyen ve öğretim üyesi. Adalet ve Kalkınma Partisi (AK Parti) 25. ve 26. Dönem Adana Milletvekilliği yapmıştır. AK Parti Siyasi ve Hukuki İşler Başkan Yardımcılığı, Kasım 2015 - Ocak 2017 tarihlerinde Avrupa Konseyi Parlamenter Meclisi Türkiye Delegasyonu Başkanlığı, 25 Ocak 2016 - 25 Ocak 2018 tarihlerinde Avrupa Konseyi Parlamenter Meclisi Başkan yardımcılığı yapmıştır. 2015-2017 yıllarında TBMM Dışişleri Komisyonu Üyeliği yapmıştır. TBMM AGİT-PA Türk Delegasyonu ve TBMM KİT Komisyonu üyesiliği yapmıştır.Kadirli İmam Hatip Lisesi ve Uludağ Üniversitesi İlahiyat Fakültesi mezunudur. Londra Üniversitesi'ne bağlı School of Oriental and African Studies'de Yüksek Lisans, Warwick Üniversitesi Center for Research in Ethnic Relations'da Doktora yaptı ve aynı üniversitede doktora sonrası araştırmalar yürüttü. T.D.V. İslam Araştırmaları Merkezi'nde çalıştı. Milletvekili seçilmeden önce Marmara Üniversitesi İlahiyat Fakültesi Din Sosyolojisi ve Fen-Edebiyat Fakültesi Sosyoloji Bölümü Öğretim Üyeliği yapmıştır. Ortadoğu Araştırmaları Enstitüsü Müdürlüğü (2011-2014), YÖK Başkan Danışmanlığı, kurucu araştırmacıları arasında yer aldığı Siyaset Ekonomi ve Toplum Araştırmaları (Seta) Vakfı Dış Politika Araştırmaları Direktörlüğü, Toplum ve Ekonomi Araştırmaları Koordinatörlüğü görevlerinde bulundu. Seta Vakfı tarafından yayınlanan Insight Turkey Dergisinin genel yayın yönetmenliğini yaptı. TRT Açı Programı yorumculuğu yaptı. 7 Haziran 2015 ve 1 Kasım 2015 Genel Seçimlerinde  Adalet ve Kalkınma Partisi Adana Milletvekili olarak TBMM'ye girmiştir. 24 Haziran 2018 tarihinde milletvekliiği son bulmuştur..  AGİT Dönem Başkanı tarafından Müslümanlara Karşı Ayrımcılık ve Hoşgörüsüzlükle Mücadele Özel Temsilcisi olarak seçilmişir. Gönüllülük esasına dayalı bu görev dolayısıyla 2014-2015 yıllarında  ABD, Danimarka, Fransa, Rusya ve Hollanda'da İslam karşıtlığını incelemek üzere ziyaretlerde bulunmuştur. İslam Ülkeleri Akademisyenler ve Yazarlar Birliği Başkanıdır. Çok sayıda ulusal ve uluslararası bilimsel yayınlar yapmış ve konferanslar vermiştir. Yayınlarından bazıları şunlardır: Politics of Ethnicity, Identity and Religion: Turkish-Muslims in Britain; (Ashgate, 1999), EuroTurks and Turkey-EU Relations: The Dutch Case, (V. Güngör ile), (Amsterdam: 2006); Turks in Europe: Culture, Identity, Integration (V. Güngör ile ortak derleme), (Amsterdam: 2009);Türkiye’de Yükseköğretim: Karşılaştırmalı Bir Analiz (Bekir S. Gür), (Ankara: 2009; Yükseköğretimde Kalite Güvencesi (Mahmut Özer ve Bekir S. Gür ile ortak) (Ankara: 2010)


Eğitim
Lisans:  Uludağ Üniversitesi İlahiyat Fakültesi, 1982-1986
Yüksek Lisans: School of Oriental and Africak Studies,  Londra Üniversitesi, 1989-1990
Doktora: Warwick Üniversitesi
Doktora Sonrası Çalışma: Etnik İlişkiler Araştırma Merkezi, Warwick Üniversitesi 1992-1997


İş Deneyimi
Warwick Üniversitesi, Doktora sonrası araştırmacı
TDV İslam Araştırmaları Merkezi, Araştırma Uzmanı
Marmara Üniversitesi İlahiyat Fakültesi ve Fen Edebiyat Fakültesi, Öğretim Üyesi 
Seta Vakfı


İlgi alanları
Türk dış politikası, Ortadoğu siyaseti ve güvenlik, Avrupa Birliği, İslam ve göçmenler, Din-Devlet İlişkileri ve Laiklik, Yükseköğretim politikaları,


Kaynakça