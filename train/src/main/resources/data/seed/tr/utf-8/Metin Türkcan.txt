Metin Türkcan (d. 3 Şubat 1971, Karabük), Türk müzisyen, gitarist.


Yaşamı
Lise eğitimini Kadıköy Anadolu Lisesi'nde tamamladıktan sonra İstanbul Üniversitesi Dericilik Bölümüne girdi. Daha sonra Müjdat Gezen Sanat Merkezi'nde müzik eğitimi aldı.


Müzik Kariyeri
Müzik kariyerine 14 yaşında başladı. İlk grubu Metafor ile birlikte çeşitli metal müzik coverları yaptı. Bu grubun dağılmasından sonra yine bir metal müzik cover grubu olan Disgrace grubunda çalışmalarına devam etti. Disgrace ile birlikte Discrazy adlı bir cover albümü yayımladı. Disgrace'in dağılmasının ardından Murat İlkan tarafından kurulan Chrokee isimli grupta gitarist olarak yer aldı. Bu grubun da dağılmasının ardından Pentagram ile kariyerine devam etti. 1992'de Pentagram'a dahil olan fakat kısa süre sonra gruptan ayrılan Türkcan, 2000 yılında gruba yeniden ve kalıcı olarak katıldı. Pentagram'ın yanı sıra yaklaşık 20 yıl boyunca rock sanatçısı Şebnem Ferah'ın gitaristliğini yaptıktan sonra Ağustos 2017'de kendisiyle yollarını ayırdı. 2008 yılında Metoboy adlı kendi grubunu kurdu, 2016 yılında ise Vakti Geldi adlı solo albümünü yayımladı. Bu albüme çeşitli rock sanatçıları vokalleriyle katkıda bulundular.


Diskografi


Solo albümler
Vakti Geldi (2016)


Pentagram ile
Unspoken (2001)
Bir (2002)
1987 (Konser - DVD)
MMXII (2012)
Akustik (2017)


Şebnem Ferah ile
 Perdeler (2001)
 Kelimeler Yetse (2003)
Can Kırıkları (2005)
 10 Mart 2007 İstanbul Konseri (2007)
 Benim Adım Orman (2009)
Od (2013)


Ogün Sanlısoy ile
Üç (2006)


Diğer
2010 yılında ESP Gitarları ile sözleşme imzalayarak resmi endorser olmuş ve Türkiye'de ilk kez isme özel tasarlanmış elektrogitar modeli kendisi için üretilmiştir.


Kaynakça