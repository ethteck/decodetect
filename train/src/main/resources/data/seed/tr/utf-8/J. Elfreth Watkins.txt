John Elfreth Watkins (1852–1903) 19. yüzyılda ABD demiryollarında çalışan bir inşaat mühendisi.
John Bull adlı buharlı lokomotifin Smithsonian Enstitüsü tarafından korunmasında kilit rol oynamıştır. 1873 yılındaki bir kaza sonrası Pennsylvania Demiryolları'nda katip olarak çalışmaya başladı ve 1885 yılında Smithsonian'ın taşıma bölümünde küratörlük yaptı. 1900 yılında Ladies' Home Journal dergisinde yayınlanan Gelecek Yüzyılda Neler Olabilir (What May Happen in the Next Hundred Years) adlı makalesinde çeşitli tahminlerde bulundu.


Watkins'in tahminlerinden bazıları
"Fotoğraflar her mesafeye telegraf gibi yollanabilecek. Çin'de bir savaş olursa bunun görüntüleri bir saat sonra gazetelerde yayınlanabilecek. Fotoğraflar doğal renklerini taşıyacak."
"Amerikalılar 1-2 inç daha uzun olacak."
"Kablosuz telefon ve telgraf tüm dünyaya yayılacak. Atlantik'in ortasında bir koca, Şikago'daki yatak odasında bulunan eşiyle konuşabilecek. Brooklyn ile New York arasında konuşmak gibi kolayca Çin'le telefonla konuşmak mümkün olacak."
"Hazır yemekler fırın gibi yerlerden alınabilecek."
"ABD nüfusu muhtemelen 350,000,000 ila 500.000.000 kişi arasında olacak."
"Sebzeler, güneş ışığı gibi büyümeyi hızlandırmak için hizmet veren, güçlü bir elektrik ışığında yıkanmış olacak. Toprağa uygulanacak elektrik akımları ile değerli bitkiler daha büyük ve daha hızlı büyütülecek. Bu yolla yabani otlar öldürülecek. Bahçe tohumlarına uygulanan elektrik onlarda erken filizlenme ve gelişme yapacak."
"İnsanlar tüm dünyayı görecek. Kişiler ve şeyler binlerce mil uzaktan, devrelerin ters tarafındaki ekranlara elektrikle bağlı kameraların odaklanmasıyla taşınacak."
"Devasa kaleler, ekspres trenler gibi tekerlekleriyle açık alanlarda ilerleyecek."
"Elma büyüklüğünde çilekler torunlarımızın torunları tarafından yenecek."
"Trenler normalde 2 mil hızında giderken, 150 mil hıza çıkacak."
"C, X ve Q harfleri gereksiz oldukları için alfabeden çıkarılacak."
"Herkes günde 10 km. yürüyecek."
"Şehir sınırları içerisinde trafik, altta veya üstte bulunan zeminlerde olacak."
"Sivrisinek, karasinek ve hamamböceği yok olacak."


Kaynakça

Massa, William R., Jr., Smithsonian Institution (2004) Finding Aids to Personal Papers and Special Collections in the Smithsonian Institution Archives: Record Unit 7268; J. Elfreth Watkins Collection, 1869, 1881-1903, 1953, 1966 and undated, Retrieved March 3, 2008.
Genealogy information