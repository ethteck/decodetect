Jan Decleir (d. 14 Şubat 1946, Anvers (il)), Belçikalı aktif sinema ve tiyatro aktörü.
Fons Rademakers'in yönetmenliğinde 1971 yılında çekilmiş Mira isimli filmde ilk önemli rolünü aldı. Bundan sonra sayısız Flaman ve Hollandalı yapımda yer aldı. Akademi Ödülü almış Karakter ve Antonia filmlerinde yer aldı, 1993 yılında çekilen ve Akademi Ödüllerine aday gösterilen Daens adlı filmde de yer almıştı. Başka projeleri üstlendiği için Stanley Kubrick'in Gözleri Tamamen Kapalı ve Michael Apted'in yönetmenliğini yaptığı Dünya Yetmez filmlerinde rol almayı reddetti.
2003 yılında Erik Van Looy'un yönetmenliğinde çekilmiş De Zaak Alzheimer (Alzheimer Vaka) isimli filmde rol aldı, film eleştirmenler tarafından oldukça beğenildi. Önde gelen film eleştirmenlerinden Roger Ebert şöyle yazdı: "Jan Decleir ne işini hafife alır, ne de onun çok üzerine gider. Karakterini tüm dolgunluğuyla yansıtır. Söyledikleri ifade olarak kalmaz, mutlaka yaşama geçer. Bu yapımın Hollywood'da yineleneceği konuşuluyor olsa da, bu başarıma ulaşmak kolay iş değil. Belki Gene Hackman. Morgan Freeman. Hala yaşıyor olsaydı, Robert Mitchum. Decleir gerçeğin ta kendisi."
Baronlar adlı filmdeki rolü için Magritte En İyi Yardımcı Erkek Oyuncu Ödülü kazandı.


Filmografi


Yer aldığı TV Yapımları


Dipnotlar