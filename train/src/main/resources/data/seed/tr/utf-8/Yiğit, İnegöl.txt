Yiğit, Yiğitköy ya da eski ismi Yiğit Baba, Bursa ilinin İnegöl ilçesine bağlı bir mahalledir. Yeni Büyükşehir yasası kapsamında İnegöl'e bağlı bir mahalle olmuştur.


Tarihçe
İnegöl ilçesi merkez bucağına bağlı bir köy, İlçenin doğusunda, İnegöl şehir merkezine 8 km. kadar uzaklıktadır. 1530 yılı tahrirat defterinde Nikdih Baba olarak anılan köy, Hacı İvaz Paşa'nın yaptırdığı medresenin vakıf mahallesidir.  Önceleri Ertuğrul Sancağı'na bağlı olup, 1926 yılında İnegöl'le birlikte Bursa'ya bağlanmıştır. 1895 ve 1908 yılında 32 hane olan mahallede, 1927 yılında 433, 1990 yılında 260, 1997 yılında 264 kişi yaşamaktaydı. Yiğit Alp'in türbesi bulunan mahallede, tarihi bir yapı kalıntısı vardır. Türbe de yıkıldığı için mezar, köy meydanında demir parmaklıklar arasında kalmıştır. Yerli Manav mahallesidir. İnegöl Ovası'na bakan bir tepede yer alır. Mahallenin kuruluşu, Osman Gazi dönemine kadar çıkarılmaktadır. Osman Gazi'nin Kulaca kuşatması sırasında küçük kardeşi olduğu söylenen Yiğit Alp'in, düşmanla yaptığı savaşta öldüğü yerdir. Mezar çevresinde kurulan köye de bu nedenle Yiğitalp adı verildiği söylenir. Mahalledeki Yiğit Dede mezarı bir adak yeri olmuştur. Bu kişinin İshak Paşayı yetiştirdiği de söylenmektedir.


Coğrafya
Bursa il merkezine 54 km, İnegöl ilçesine 9 km uzaklıktadır. Kulaca, Süpürtü ve Olukman köyleri ile komşudur.


Kültür
Yerli bir Manav mahallesi olan Yiğitköy'de Türk aile yapısı adet ve gelenekleri devam etmektedir. Mahallede her sene olmasa bile bazı yıllarda düzenlenen Yiğit Dede Pilavına köy dışından da misafirler davet edilmektedir. Köy gençleri Askere giderken köy meydanında eğlenceler düzenlenir. Aynı zamanda eski bir gelenek olan Damadı köy çeşmesine atıp yıkama adeti zaman zaman yapılmaktadır.


Nüfus


Altyapı bilgileri
Mahallede, ilköğretim okulu vardır ancak kullanılamamasının yanı sıra taşımalı eğitimden yararlanılmaktadır. Mahallenin hem içme suyu şebekesi hem kanalizasyon şebekesi vardır. PTT şubesi ve PTT acentesi yoktur. Sağlık ocağı ve sağlık evi yoktur. Mahalleye ulaşımı sağlayan yol asfalt olup mahallede elektrik, sabit telefon ve İnternet ADSL Bağlantısı vardır. Mahallede Organik tarım büyük ilgi görmektedir.


Kaynakça


Dış bağlantılar