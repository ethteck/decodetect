Dinamik denge sistemi (DSA), Volvo'nun S40 ve S80 modellerinde uyguladığı, her hızda tekerleğin dönüşünü kontrol ederek güvenlik ve dengenin artmasında etkili olan bir sistemdir.
Tekerleğin dönüşünü kontrol eden sistemlerin ilk uygulayıcılarından biri olan Volvo, sistemi ilk kez 1985 yılında ETC ile birlikte uygulamıştır. Sistem yakut tedariki vasıtasıyla motorun dönme momentini yani torkunu azaltarak tekerleğin dönüşünü kontrol etmiştir. Hareket anından varış noktasına kadar etkili olan pek çok antispin sistemlerinden farklı olarak DSA başlangıç anından hızın en üst seviyeye çıktığı ana kadar kesintisiz bir biçimde aracın tüm hız aralığında etkili olmaktadır. Yol koşullarından bağımsız olarak, örneğin çakıllı ve karlı yüzeyler gibi kaygan koşullarda bile optimum hızlanmalara olanak tanımaktadır. DSA, araç belli bir hıza ulaştıktan sonra devreden çıkan bir tür başlangıç desteği değildir.


DSA'nın etkin güvenlik avantajları
Hız kazanma esnasında daha kolay sürüş ve daha iyi yol tutuş
Daha fazla eğim ve yön dengesi
Kaygan yüzeyler için erken uyarı
Motor devrinin artma riski azaldığı için patinaj yapma ve kayma riskinin azalması
Frenlerde lastiklerde ve hareketli parçalarda daha az aşınma ve daha düşük yakıt tüketimi sayesinde çevreye daha az zarar


Çalışması
Eğer ön tekerlerden biri ya da ikisi birden arka tekerlerden hızlı dönmeye başlarsa ABS sensörleri değişimi kaydederek DSA sisteminin beynine bir sinyal yolluyor. Beyinde motorun idare sistemine bir sinyal yollayarak tekerleklerin gerektiği kadar dönmesi için gereken yakıtı kesmesini bildiriyor. Böylelikle tekerlekler doğru dönüş hızına kavuşuyor. Tüm bu işlemler saniyenin 15-20 binde biri kadar bir sürede söz gelimi saatte 90 km hızla giden bir araç 50 cm ilerlemeden gerçekleşiyor. Uzman ve dikkatli bir sürücü aynı hareketi yani tekerlek hızının düzeltilmesini ancak bir iki saniyede yapabilsede aracın 50 ile 75 metrelik bir mesafeyi katetmesi anlamına geleceğinden oldukça kritik kabul ediliyor. DSA ise tekerlek hızını çok yüksek hızlarda bile neredeyse anında kontrol ederek düzeltiyor. Koşullar gerektirdiği sürece tekerlekler sürekli denetleniyor ve süreç hiç durmadan tekrarlanıyor. Sürücü ön panelde kaygan zemini de gösteren turuncu bir ışığın yanmasıyla sistemin devrede olduğu konusunda bilgilendiriliyor. Sistem son derece kesin ve çok küçük tork azaltmasından yararlanıyor. Yakıt tedarikindeki bu çok düşük miktarlı ve kısa kesintiler aracın hızlanması gerektiği durumlarda kullanılabilirliğine zarar vermiyor