IX. Louis (genellikle Saint Louis - San Lui olarak bilinir) (d. 25 Nisan 1214, Poissy, Fransa – ö. 25 Ağustos 1270, Tunus), Capet Hanedanı üyesi olan 9. Fransa Kralıdır. Fransa Kralı VIII. Louis ile "Kastilya'lı Blanche"'in oğludur.  Kasım 1226 – 1237 döneminde babasının Fransa Kralı olmasından sonra Artois Kontluğu'na geçmiş ve kendisi 1226'da Fransa Kralı oluncaya bu unvanı taşımıştır. 1226'da babası VIII. Louis'in ölümü üzerine Fransa Kralı olmuş ve  1270'te Tunus'ta Sekizinci Haçlı seferini yapmakta iken ölmüştür.
Çok koyu inançlı Katolik Hıristiyan olarak bilinmektedir. 1228'da Albigeois Haçlı seferi'ni çok kanlı olarak sona erdirmiş;  1248 ile 1254 döneminde Dimyat ve Mısır'a Yedinci Haçlı seferi'ni ve 1270'te Tunus'a Sekizinci Haçlı seferi'ni yönetmiştir. Büyük masraflar ile toplamış olduğu Hıristiyanlar için çok kutsal sayılan birçok eşyaları (bu arada çarmıha gerilerek idamından önce İsa'ya giydirilen "Dikenden Taç"'ın ve İsa'nın çarmıha gerildiği "Gerçek Haç"'ın parçalarını) saklamak için Paris'te Île de France bölgesindeki eski Kraliyet sarayı kompleksi içinde Gotik mimari stilinin  en güzel örneği sayılan Sainte-Chapelle adlı anıtsal binayı yaptırmıştır. Hıristiyan Katolik Kilisesi tarafından 1297'de aziz ilan edilmiş tek Fransız hükümdarıdır ve genellikle "San Lui - Aziz Louis" olarak anılmaktadır.


Ayrıca bakınız
Albigeois Haçlı seferi
Yedinci Haçlı seferi
Sekizinci Haçlı seferi


Dış bağlantılar
12. ve 13. yyy kronikcisi "John de Joinville"'in "Memoirs of Louis IX. King of France (commonly called Sait Louis)" adli kitabinin Ingilizce cevirisi (İngilizce)
"FMG MedLands" Projesinde Fransa Krallari "LOUIS IX 1226-1270" maddesi (İngilizce)