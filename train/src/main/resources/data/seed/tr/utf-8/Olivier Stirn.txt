Olivier Stirn (d. 24 Şubat 1936, Boulogne-Billancourt) Fransız siyasetçi, eski bakan.
Alfred Dreyfus'ün kardeşinin torunudur. Paris Siyasal Bilgiler Enstitüsü'nde kamu hukuku ve siyaset bilimi eğitimi görmüştür. Jacques Chirac dahil çeşitli bakanların danışmanlığını yapmıştır. 1968 yılında ilk kez UDR'den Calvados milletvekili seçilmiştir. RPR'de yer almıştır. 1973-1981 yıllarında Parlamento ile İlişkiler Bakanı nezdinde Devlet Sekreteri, Denizaşırı İllerden sorumlu Devlet Sekreteri ve Dışişleri Devlet Sekreteri olmuştur. Valéry Giscard d'Estaing ile Chirac'ın çatışmaya girmesi üzerine RPR'den ayrılmış ve 1977'de Sosyal Liberaller Hareketi'ni (MSL) kurmuş ve birkaç ay sonra bu parti UDF'in bileşenlerinden olan Radikal Parti ile birleşmiştir. 1984 yılında Radikal Parti'den ayrılarak, Radikal ve Merkezci Birlik (UCR) adlı partisini kurmuş ve aynı yıl yapılan Avrupa Parlamentosu seçimlerinde çevreciler ve Sol Radikaller Hareketi ile beraber liste oluşturmuştur. 1985 yılında UCR'in açılımı Cumhuriyetçi ve Merkezci Birlik olmuştur ve 1986 milletvekili seçimlerinde Sosyalist Parti'nin listesinde yer almış daha sonra da partisi Sosyalist Parti ile birleşmiştir. 1986 yılında seçim çevresini değiştirerek Manche'dan milletvekili seçilmiştir. 1. Michel Rocard Hükümeti'nde Denizaşırı İller Bakanı olmuş, 2. Michel Rocard Hükümeti'nde ise Turizm Bakanlığı yapmıştır. 1990 yılında bir skandal üzerine bakanlık görevini bırakmış ve bir yıl sonra Avrupa Konseyi daimi temsilciliğine atanmıştır. 1993 seçimlerinde milletvekili adayı olmak için büyükelçilikten istifa etmiştir. 1993 seçimlerini kaybedince Jean-Pierre Soisson'un partisi olan Reformcular Hareketi'ne katılmıştır. 1995 Fransa cumhurbaşkanlığı seçimleri için Chirac'ı desteklemiştir. UMP'ye dahil olmuş ve genel başkan danışmanlığı yapmıştır. Kendisini sol gaullist olarak tanıtmıştır. 2007 Fransa cumhurbaşkanlığı seçimlerinde Nicolas Sarkozy'yi desteklemiştir. 2009'da Cumhurbaşkanı Nicolas Sarkozy'nin Akdeniz için birlik'ten sorumlu danışmanı olmuştur. 2010 yılında UMP'nin çeşitlilikten sorumlu ulusal sekreteri olmuştur.


Görevleri
Yerel Yönetimler

Mart 1970 - Ekim 1988 : Calvados genel konseyi üyesi
Mart 1971 - 19 Mart 1989 : Vire belediye başkanı
1989 - 1990 : Cherbourg kent topluluğu başkanı
Mart 1994 - Mart 2001 : Calvados genel konseyi üyesiMeclis

11 Temmuz 1968 - 12 Mayıs 1973 : Calvados 5. seçim çevresi milletvekili
3 Nisan 1978 - 6 Mayıs 1978 : Calvados 5. seçim çevresi milletvekili
2 Temmuz 1981 - 1 Nisan 1986 : Calvados 5. seçim çevresi milletvekili
2 Nisan 1986 - 14 Mayıs 1988 : Manche milletvekili
23 Haziran 1988 - 28 Temmuz 1988 : Manche 5. seçim çevresi milletvekiliHükümet

12 Nisan 1973 - 27 Mayıs 1974 : Parlamento ile İlişkilerden sorumlu bakan nezdinde Devlet Sekreteri
8 Haziran 1974 - 25 Ağustos 1976 : Denizaşırı İllerden sorumlu Devlet Sekreteri
27 Ağustos 1976 - 31 Mart 1978 : İçişleri Bakanı nezdinde, Denizaşırı İllerden sorumlu Devlet Sekreteri
6 Nisan 1978 - 13 Mayıs 1981 : Dışişleri Bakanı nezdinde Devlet Sekreteri
12 Mayıs 1988 - 22 Haziran 1988 : Başbakan nezdinde, Denizaşırı illerden sorumlu Bakanı
28 Haziran 1988 - 5 Temmuz 1990 : Sanayi, Dış Ticaret ve Fiziki Planlama Bakanı nezdinde, Turizmden sorumlu BakanBüyükelçilik

Eylül 1991 - Şubat 1993 : Avrupa Konseyi nezdinde Fransa daimi temsilcisi