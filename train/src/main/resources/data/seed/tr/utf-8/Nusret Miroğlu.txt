Nusret Miroğlu  (d. Bayburt, 1947) Türk bürokrat.
1970 yılında İstanbul Üniversitesi Hukuk Fakültesi'nden mezun olan Miroğlu 1974 yılında Kurşunlu kaymakamlığına atandı. 1977 - 1978 yılları arasında Emniyet Genel Müdürlüğü'ne geçerek İstanbul Emniyet Müdürlüğü 3. Şube Müdürlüğü'nde bulundu. 1978 yılında Mutki kaymakamlığına getirilen Miroğlu bir süre sonra istifa ederek serbest avukatlık yapmıştır. 1980 yılında önce Isparta İl Emniyet Müdürlüğü görevine getirildikten sonra Antalya ve Kastamonu'da İl Emniyet Müdürü olarak görev yaptı ve 1984 yılında Emniyet Genel Müdürlüğü Yardımcılığı'na getirildi. 1988 yılında İçişleri Bakanlığı Müsteşar Yardımcısı olan Miroğlu 1990 yılında Yozgat Valiliği'ne atandı. 1992'de Merkez Valiliği'ne alındıktan sonra 1996 yılında Bolu Valiliği'ne atandı. 2000 yılında tekrar Merkez Valiliği'ne atanan Miroğlu 2003 yılında önce Diyarbakır Valiliği'ne sonra da Koordinatör Valiliği'ne getirildi. 16 Eylül 2004'te Edirne Valiliği görevini atanmıştır. 27 Nisan 2008 tarihinde Hatay valisi olarak atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Merkez Valiliği görevine atanmıştır. 2011 yılında emekli olmuştur.