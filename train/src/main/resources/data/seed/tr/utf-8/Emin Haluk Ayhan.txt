Emin Haluk Ayhan (d. 14 Kasım 1957, Güney, Denizli), Türk siyasetçi.
Ege Üniversitesi İktisadi ve İdari Bilimler Fakültesi mezunudur. Yüksek lisansını Dokuz Eylül Üniversitesi'nde tamamladı. York Üniversitesinde Ekonomi ve Sağlık Ekonomisi, Colorado Ekonomi Enstitüsünde İnsan Kaynakları ve Risk Yönetimi, New York College of Insurance'ta hayat ve sağlık sigortası eğitimi gördü. Devlet Planlama Teşkilatı uzmanlığı, Sağlık Bakanlığı ve Başbakan Yardımcılığında danışmanlık, Özelleştirme İdaresinde Daire Başkanlığı, Şeker Kurulu, Türk Akreditasyon Kurulu, Kemerköy Elektrik Üretim ve Ticaret AŞ, Türkiye Denizcilik İşletmeleri AŞ Yönetim Kurulu Üyeliklerin, Tarımsal Destekleme Kurulunda Devlet Planlama Teşkilatı ve DTM temsilcilikleri, DTM Müsteşar Yardımcılığı ve İGEME Genel Sekreterliği, Konut Müsteşarlığı, Milliyetçi Hareket Partisi Genel Başkan Başdanışmanlığı, TBMM'nin idari kapasitesinin artırılması projesinde danışmanlık yapmıştır. TBMM XXIII., XXIV., XXV.ve XXVI. Dönem Denizli Milletvekilidir. Evli ve iki çocuk babasıdır.


Kaynakça