Нишел или Малко Нишел (на гръцки: Νησελλούδι, Ниселуди, катаревуса: Νησελλούδιον, Ниселудион) е село в Република Гърция, дем Александрия, област Централна Македония. Според преброяването от 2001 година Малко Нишел има 157 жители.


География
Селото е разположено в областта Урумлък (Румлуки), южно от Александрия (Гида), на левия бряг на Бистрица (Алиакмонас).


История


В Османската империя
В XIX век Малко Нишел е село в Берска каза на Османската империя. Александър Синве („Les Grecs de l’Empire Ottoman. Etude Statistique et Ethnographique“) в 1878 година пише, че в Нисилуда (Nissilouda), Камбанийска епархия, живеят 60 гърци. В 1900 година според Васил Кънчов („Македония. Етнография и статистика“) в Малко Нишелъ (Кючукъ Ай-неселъ) живеят 65 българи християни.Същите са данните и на секретаря на Българската екзархия Димитър Мишев („La Macédoine et sa Population Chrétienne“) в 1905 година в Малко Нишел (Malko-Nichal Kiotchouk-Aï-Nessel, Nichi) живеят 65 българи патриаршисти гъркомани.


В Гърция
През Балканската война в 1912 година в селото влизат гръцки части и след Междусъюзническата в 1913 година Малко Нишел остава в Гърция. След Първата световна война в 1922 година в селото са заселени гърци бежанци. В 1928 година Малко Нишел е смесено местно-бежанско селище с 13 бежански семейства и 50 жители бежанци..


Личности
Родени в Малко Нишел Панайотис Герогригорис или Анагностакис (Παναγιώτης Γερογρηγόρης ή Αναγνωστάκης), гръцки андартски деец, четник при Г. Петру, арестуван и по-късно освободен бяга в Атина


Бележки