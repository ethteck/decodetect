Жан Фредерик Базил (6 декември 1841 г. – 28 ноември 1870 г.) е френски импресионист. Много от основните творби на Базил са примери за живопис на фигури, в които той поставя човешката фигура в пейзаж, изобразена в пленер.


Биография
Фредерик Базил е роден на 6 декември 1841 г. във френския град Монпелие (департамент Еро), в буржоазно протестантско семейство. Увлича се се по живописта под въздействието на картините на Йожен Дьолакроа и Густав Курбе.
През 1859 г. започва да изучава медицина. През 1862 г. пристига в Париж, за да продължи обучението си. Там среща Огюст Реноар, с когото дели едно ателие и започва да се занимава с изобразително изкуство. Твори заедно с Клод Моне и Алфред Сисле. По време на разходките си из Нормандия често рисуват на открито.
Базел е модел за картината на Едуард Мане „Закуска на тревата“. Базил подпомага финансово приятелите си художници.
През 1866 г. за първи път излага в Парижкия салон. През следващата година картините му са отхвърлени. През 1868 отново може да покаже една картина. Активният му творчески период трае около осем години, като създава около 60 платна. Пет са изложени в салона. Не е продал приживе нито една картина.
Базил е и любител на музиката. Обича музиката на Хектор Берлиоз, Рихард Вагнер, Лудвиг ван Бетовен и др.
От август 1870 служи в отряд на зуави по време на Френско-пруската война 1870/71г. .
Художникът е убит на 28 ноември 1870 г. в боя под Бон ла Роланд в хода на Френско-пруската война.
Най-известната му творба, създадена 1867 г., е „Семейно събиране“. Намира се в музея д, Орсе. Други негови картини се намират в Лувъра, в Art Institute – Чикаго, в Musée Fabre – Монпелие и др.


Основни произведения
La Robe rose, (1864) – 147 x 110 cm, Musée d'Orsay, Paris
Atelier de la rue Furstenberg, – 80 x 65 cm, Musée Fabre, Montpellier
Aigues-Mortes, – 46 x 55 cm, Musée Fabre, Montpellier
Autportrait, (1865) – 109x72 cm, Art Institute of Chicago
Réunion de Famille, (1867) – 152 x 230 cm, Musée d'Orsay, Paris
Le Pécheur à l'épervier, (1868) – 134 x 83 cm, Fondation Rau pour le tiers-monde, Zürich
Vue de village, (1868) – 130 x 89 cm, Musée Fabre, Montpellier
Scène d'été, 1869 – 158 x 158 cm, Cambridge, Harvard University
La Toilette, (1870) – 132 x 127 cm., Musée Fabre, Montpellier
L'Atelier de la rue Condamine, (1870) – 98 x 128.5 cm, Musée d'Orsay, Paris
Paysage au bord du Lez, (1870) – 137.8 x 202.5 cm, The Minneapolis Institute of Arts, Minneapolis


Галерия

		
		
		
		
		
		
		
		
		
		
		
		
		


Източници


За него
Pitman, Dianne W. (1998). Bazille: Purity, Pose and Painting in the 1860s. University Park: Penn State University Press. ISBN 978-0-271-01700-6.
Rosenblum, Robert (1989). Paintings in the Musée d'Orsay. New York: Stewart, Tabori & Chang. ISBN 1-55670-099-7


Външни препратки
Фредерик Базил в National Gallery of Art
Галерия с картини на Фредерик Базил в MuseumSyndicate
Impressionism: a centenary exhibition, an exhibition catalog from The Metropolitan Museum of Art (fully available online as PDF), which contains material on Bazille (p. 37 – 39)