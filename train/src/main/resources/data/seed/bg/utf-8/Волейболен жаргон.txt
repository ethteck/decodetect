ас (на английски: ace) – начален удар достигнал директно точка;
антени – две пръчки, обикновено от стъклопластик, поставени в двата края на мрежата, и ограничаващи пространството през което може да се прехвърли топката в противниковото игрище. Височината им е 1 м над мрежата, като трябва да бъдат разграфени на 10 см. с бяло и червено;
аут (на английски: out) – попадане на топката извън игрището, докосване на антените или предмет извън игрището;
балон (балонна топка) – вдигната топка към крайните нападатели с много висока парабола
байрактари – странични съдии с флагчета, които следят за попадането на топката извън игралното поле по дадена линия.
блок-аут – грешка при която след докосване на топката от играч тя отива в аут
брожка – виж къса топка, на името на чешкия волейболист Брож, който първи започва да изпълнява къси топки ;
бъркане (при блокада) – пренасяне на ръцете на блокиращия в полето на противника над мрежата;
бъркане (като грешка) – докосване на топка, която е преминала в противниковото игрище
втора линия – играч намиращ се в зоните 1, 5 и 6. При нападение той трябва да отскочи по-назад от триметровата линия;
въртене – завъртане на играчите по часовниковата стрелка с цел преминаване на играчите във следваща зона преди спечелен начален удар;
вдигни си чорапите – когато блокадата довежда до попадане на топката близо до мрежата виж също изяде му партенките
гейм – обособена част от волейболната игра, която завършва при спечелването на 25 или 15 (в петия гейм) точки с две точки аванс. Волейболната среща се провежда до спечелването на 3 гейма от единият отбор. При всеки гейм игрищата се сменят. Понякога се използва понятието сет(set).;
двоен удар – последователно докосване на топката от един играч повече от един път;
джоб – мястото между мрежата и ръцете на блокадата;
изяде му партенките (гуменките) – много успешна блокада при която топката от блокадата се забива директно в полето противника;
каска – удар на топката в главата на противник след нападение;
къс диагонал – нападение, при което топката се напада по диагонала така че да попадне близо до мрежата, преди триметровата линия;
къса топка – вдигната за нападение топка в непосредствена близост до разпределителя;
мрежа – докосване на мрежата, разделяща двете полета, от играч;
носена топка – задържане на топката повече от един удар или претъркулването ѝ по тялото на играча;
натискане – способ на атака при волейбола, при който топката се натиска със сила върху ръцете на блокиращите, за да бъдат изместени назад и да падне в тяхното поле. Понякога се използва за да се изкара топката от блокадата в аут.;
остра топка – вдигната топка с ниска парабола;
пайп – забиване на нападател от зона 6 зад гърба на централния блокировач;
планиращ (флот) сервис – разновидност на изпълнението на начален удар, при който топката при летежа си се отклонява от линията на сервиса. Може да се отклонява вляво и дясно или нагоре надолу.;
плонж (попивка) – посрещане на топка с приземяване напред;
пляскане – лек удар по топката при забиване за да падне близо до мрежата;
по конец, направо нарисувана – много точен пас;
престъпване – настъпване на линията на третия метър при нападение от задна линия, крайната линия при сервис или средната линия между двете полета;
пускане – насочване на топката при нападение с върховете на пръстите, за да се преодолее висока или добре поставена блокада;
първа топка – разпределяне на топката направо от посрещане;
сервис до небето – разновидност на изпълнението на начален удар при игра на открито. Удара се изпълнява така, че топката да отиде много нависоко и при спускането и слънцето да пречи за нейното посрещане.;
силов (смаш) сервис – изпълнение на начален удар със максимална сила и бързина на топката.
скъсен (къс) сервис – изпълнение на начален удар така, че топката да падне възможно най-близко до мрежата;
спорна топка – топка при която съдията не може да отсъди правилно. Обикновено при двойна грешка. Разиграването се повтаря, без да се отсъжда точка в полза на единият отбор.;
трети метър (тройка) – много остро забита топка, която попада пред триметровата линия;
триметрова линия – линия начертана успоредно на мрежата на три метра разстояние, разделяща предната от задната зона на игрището;
филе (грешка) – четири удара от единият отбор;
филе (мрежа) – горният ръб на мрежата, който обикновено е облечен с плат с ширина 5 см.;
чадър – блокадата покрива топката и отгоре;
чекмедже - след сервиз топката удря филето по такъв начин, че тя пада неспасяемо в противниковото поле в непосредствена близост до мрежата;


Източници