Крайници е село в Западна България. То се намира в община Дупница, област Кюстендил.


География
Село Крайници се намира в планински район, в подножието на планините Рила и Верила, на около 10 км от град Дупница. Крайници е най-голямото по площ село в Дупнишка община. В землището на селото е имало римски и тракийски селища, за което свидетелстват множество могили и предмети намерени в околността. Повечето от могилите са разровени при иманярски набези. В района на селото е летище Крайници – бивша военна база с една от най-дългите нефункциониращи писти – 2,45 км. Летището е най-близо до град Сапарева баня.


История
При избухването на Балканската война в 1912 година 3 души от Крайници са доброволци в Македоно-одринското опълчение. В Балканската война и Междусъюзническата война са загинали общо 22 жители.
След 09.09.1944 г. се създава ТКЗС. Над селото има военна база за тренировки на БА (1944 – 1989). Има кино, родилен дом, здравна служба.


Население
Населението е около 1900 човека.


Религии
Православно християнство.


Обществени институции
Училище „Христо Ботев“ (до 7 клас) с директор Гергана Велинова (към училището функционира клуб „Родолюбие“, с ръководител Мая Кърнолска)
Читалище „Развитие“, към което функционират: детска вокална група „Крайничанче“, детска фолклорна група „Славейче“, сатирична група „Весел смях“ и женска фолклорна формация „Българка“
Църкви – „Св. Богородица“, „Св. Петка“, „Св. Спас“, „Цар Константин и царица Елена“
Детска градина „Вяра, Надежда и Любов“


Редовни събития
Всяка година през първата събота от месец юни има традиционен събор на селото.
Честване патронният празник на Христо Ботев
Честване на коледни и новогодишни празници в селото, на площада при елхата с участието на деца от училището и от различните клубове


Личности
Райчо Горов – борец и треньор по борба


Други

		
		


Източници


Външни препратки
Карта на района на с. Крайници, bgmaps.com