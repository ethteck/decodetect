Вилибалд фон Лангерман унд Ерленкамп (на немски: Willibald von Langermann und Erlenkamp) е немски офицер, служил по време на Първата и Втората световна война.


Биография


Ранен живот и Първа световна война (1914-1918)
Роден е на 29 март 1890 г. в Карлсруе, Германия. През 1910 г. е назначен в 5-ти драгунски полк.


Междувоенен период
На 15 октомври 1935 г. получава командването на 4-ти кавалерийски полк. През 1938 г. е издигнат в чин Висш кавалерийски офицер I-ва степен и на 10 ноември става инспектор на кавалерийските и транспортните формации (Inspekteur des Reit- und Kraftfahrzeugwesens).


Втора световна война (1939-1945)
В края на 1939 г. е назначен за командир на 410-ти специален административен дивизионен щаб.
3 дни преди нападението над Франция получава командването на елитната 29-та пехотна дивизия (мот.) - изненадващо назначение, като се има в предвид заеманите дотогава постове и това, че е издигнат в чин генерал-майор преди по-малко от 3 месеца. Въпреки това по време на завоюването на Белгия и Франция се доказва като умел командир на мобилни формирования. Като награда получава командването на 4-та танкова дивизия.


Последни повишения и смърт
На 8 януари 1942 г. е назначен за командир на 24-ти танков корпус, на Източния фронт. Седмица по-късно е издигнат в чин генерал-лейтенант, а на 1 юни 1942 г. в чин генерал от танковите войски.
Лангерман е убит на 3 октомври 1942 г. по време на бойни действия, част от битката при Сталинград.


Военна декорация


Използвана литература


Библиография
((en)) Mitcham, Samuel W.. The Panzer Legions: A Guide to the German Army Tank Divisions of World War Two and Their Commanders. Stackpole Books, 2007. ISBN 081173353X.


Бележки


Външни препратки
((de)) Ген. В. фон Лангерман унд Ерленкамп в немския сайт – Lexikon der Wehrmacht