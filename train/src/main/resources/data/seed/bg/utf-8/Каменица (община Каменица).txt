Каменица (на македонска литературна норма: Македонска Каменица) е град в Северна Македония, център на едноименната община Каменица (Македонска Каменица).


География
Градът е разположен на река Каменица, десен приток на Брегалница в областта Осоговия.


История
В края на XIX век Каменица е малко българско село в Малешевска каза на Османската империя. Гробищната църква „Свети Илия“. Според статистиката на Васил Кънчов („Македония. Етнография и статистика“) от 1900 година Каменица е населявана от 350 жители българи християни.Цялото християнско население на селото е под върховенството на Българската екзархия. По данни на секретаря на екзархията Димитър Мишев („La Macédoine et sa Population Chrétienne“) в 1905 година в Каменица има 320 българи екзархисти.След Балканската война селото попада в Сърбия, а след това в Югославия. След Втората световна война селището нараства покрай разработването на съседния рудник Саса и в 1950 година става град. Прекръстено е на Македонска Каменица, за да се отличава от другите градове с името Каменица в Югославия, като Косовска Каменица, Сремска Каменица и други.
На 28 август 1999 година е поставен темелният камък на църквата „Успение Богородично“.Според преброяването от 2002 година Каменица има 5147 жители.


Вижте също
Списък на градовете в Северна Македония


Бележки