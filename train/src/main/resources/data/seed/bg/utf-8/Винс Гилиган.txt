Джордж Винсънт Гилиган-младши (на английски: George Vincent „Vince“ Gilligan, Jr.) (роден на 10 февруари 1967 г.), по-известен само като Винс Гилиган, е американски сценарист, продуцент и режисьор. Добива популярност с работата си по „Досиетата Х“ и свързаната продукция „Самотните стрелци“, както и като създател на носителя на множество награди „В обувките на Сатаната“. Към момента в американсия ефир се излъчват двата най-нови сериала на Гилиган – „Батъл Крийк“ и „Обадете се на Сол“. През 2014 г. прави дебют като актьор в епизод от сериала „Колеж 'Грийндейл'“.


Ранни години
Винс Гилиган е роден в Ричмънд, Вирджиния в семейството на Гейл и Джордж Гилиган старши, които се развеждат през 1974 г. Интересът му към филмовото изкуство се поражда още в ранна детска възраст, благодарение на майката на негов приятел – Джаки, която му заема собствената си филмова камера „Super 8“. Първите си опити Гилиган прави в научнофантастичната сфера, като първия му филм се казва Space Wreck с брат му в главната роля. Година по-късно печели първа награда във възрастовата си група във филмово състезание, организирано от Вирджинския университет.През 1985 г. след гимназията Винс Гилиган се записва в Нюйоркския университет, където получава и частична стипендия. Докато учи висшето си образование, създава сценария на Home Fries, удостоен с наградата на губернатора на Вирджиния през 1989 г. Единият от членовете на журито – Марк Джонсън, който е филмов продуцент, е толкова впечатлен от младежа, че го нарича „авторът с най-голямото въображение, на когото някога е попадал“. Джонсън ще приеме ролята на ментор за Гилиган и е човекът, който го запознава със създателя на „Досиетата Х“ – Крис Картър.


Кариера


Досиетата Х
Големият пробив на Винс Гилиган идва, след като се присъединява към екипа на „Досиетата Х“. Самият той е голям фен на сериала и изпраща свой сценарий, по който е направен епизод от втория сезон на продукцията. Гилиган допринася като сценарист за още 29 епизода и продуцира и съпродуцира над 80. Освен това е един от създателите и изпълнителен продуцент на дъщерната продукция – „Самотните стрелци“, която просъществува един сезон от 13 епизода. „Досиетата Х“ среща Гилиган с бъдещия изпълнител на главната роля във „В обувките на Сатаната“ – Браян Кренстън.


В обувките на Сатаната
Гилиган е създател, сценрист, режисьор и продуцент на признатия от критиците сериал „В обувките на Сатаната“ – история, която проследява трансформацията на обикновен гимназиален учител по химия в безкрупулен крал на наркоимперия. Интересно е да се отбележи, че когато научава за сериал с подобна сюжетна линия – „Трева“, Винс Гилиган почти се отказва от реализация на идеята си. Въпреки че продуцентите му успяват да го убедят да продължи, самият той заявява, че е нямало да създаде сериала, ако е знаел за съществуването на „Трева“ по-рано. Изпълнителните директори в AMC – телевизията, която излъчва продукцията, първоначално са подходили с резерви към избора на Брайън Кранстън за главната роля, тъй като са го познавали само от играта му в комедийния сериал „Малкълм“. Винс Гилиган успява да ги спечели след като ги запознава с работата с Кранстън по епизода на „Досиетата Х“ – „Drive“.


Обадете се на Сол и Батъл Крийк
През септември 2013 г., AMC и Sony Pictures обявяват, че е постигнато споразумение за направата на разклонението „Обадете се на Сол“ за персонажа Сол Гудмън от „В обувките на Сатаната“.Още преди началото на шоуто, то бива подновено за втори сезон през Юни 2014 г. Самият сериал стартира през Февруари 2015 г., а втори сезон ще се излъчи в началото на 2016 г. По-късно същия месец, Сони излизат с новините за друга сделка, този път със CBS, чийто предмет е чисто нов сериал, наречен Батъл Крийк. Премиерата му бе през Март 2015 г. и се базира на сценарий, написан от Гилиган преди 10 години. В основата на сюжета са двама детективи, които се съревновават с агент от ФБР, който привидно няма никакви недостатъци. От CBS са поръчали 13 епизода и несвойствено за тях са гарантирали, че всички ще бъдат излъчени.На 8 май 2015 г. след 9 излъчени епизода CBS обявява, че сериалът няма да бъде подновен, но ще изпълнят ангажимента си и ще покажат цялата продукция.


Личен живот
От 1991 г. Гилиган живее с приятелката си Холи Райс.


Филмография


Филми


Телевизия


Като част от екип продукция


Сценарист/Режисьор


Актьор


Награди и номинации


Източници


Външни препратки
Винс Гилиган в  Internet Movie Database