Максимилиан Адам (на немски: Maximilian Adam, * 17 октомври 1611, † 1 ноември 1646 в Ньордлинген) е последният ландграф на Лойхтенберг от 1621 до 1646 г.
Той е син на ландграф Вилхелм и съпругата му Ерика от Мандершайд. Баща му влиза след смъртта на съругата му през 1621 г. в манастир на францисканиски орден, прави обаче голями задължения и е затрворен през 1621 г. и умира на 20 март 1634 г. в затворa на Инголщат. Двама от братята на Максимилиан Адам, офицери в императорската войска, умират малко преди баща му от епидемия. 
Максимилиан Адам е възпитаван заедно с брат му в двора на Албрехт VI във Вюрцбург и Мюнхен. След завършването на образованието си Максимилиан Адам поема администрацията на Лойхтенбергските земи през 1628 г., а на земите в Грюнсфелд едва през 1631 г. Бракът му с Мария Йохана от род Хелфенщайн в Швабия, дъщеря наследничка на граф Рудолф III († 20 септември 1627), остава бездетен. Единственият последник умира малко след раждането му. Нападан е от Пиколоминийските конници през 1636 г. и от шведите през 1641 г. След пълното унищожение на земите му Максимилиан Адам става командант на град Ньордлинген на императорска служба и умира през  1646 г. от водница. Така изчезва по мъжка линия линията на ландграфовете на Лойхтенберг.  
След измирането на ландграфовете на Лойхтенберг управлението на ландграфството поема официално Албрехт VI Баварски, по-малкият брат на баварския херцог Максимилиан I, от династията Вителсбахи. Той обаче не се нарича ландграф а херцог на Лойхтенберг. 


Източници
Georg Brunner, Geschichte von Leuchtenberg und die ehemaligen Landgrafen von Leuchtenberg. Amberg 1863.
Illuminatus Wagner, Leuchtenberg in Geschichte und Sage. Leonhardt-Verlag, Weiden 1965.