Хайнрих II Миролюбивия (на немски: Heinrich II der Friedfertige, der Friedsame ; на латински: Henricus Pacificus, * 1411, † 7 декември 1473) от род Велфи (Среден Дом Брауншвайг) е херцог на херцогство Брауншвайг-Люнебург, от 1416 до 1428 г. княз на Люнебург, също от 1428 до смъртта си 1473 г. княз на Брауншвайг-Волфенбютел.
Той е единственият син на херцог Хайнрих I (1355–1416) и втората му съпруга Маргарета фон Хесен (1389–1446), дъщеря на ландграф Херман II фон Хесен (1341–1413) и втората му съпруга Маргарета фон Хоенцолерн (1363–1406), дъщеря на бургграф Фридрих V от Нюрнберг (1333–1398). Тя е потомка на император Лудвиг Баварски. Допълнителното си име той получава, понеже не обича военните действия.
Хайнрих II и по-голямият му полубрат херцог Вилхелм I (1392–1482) поемат през 1416 г. след смъртта на баща им управлението на княжество Люнебург. През 1428 г. братята и техният, управляващ във Волфенбютел, чичо Бернхард I († 1434) си разделят отново собственостите на Велфите. Двамата братя получават териториите на по-късното княжество Каленберг, и княжество Брауншвайг-Волфенбютел, а Бернхард получава княжество Люнебург. Братята управляват заедно и на 23 ноември 1432 г. разделят територията отново. Хайнрих получава земята княжество Брауншвайг-Волфенбютел, а Вилхелм получава новообразуваното княжество Каленберг.
Хайнрих II умира през 1473 г. и понеже няма син, брат му Вилхелм получава Княжество Волфенбютел.


Фамилия
Хайнрих се жени на 12 февруари 1436 г. за Хелена фон Клеве (* 18 август 1423, † юли 1471), дъщеря на херцог Адолф II († 1448) от херцогство Клеве и Мария Бургундска († 1463), дъщеря на херцог Жан Безстрашни († 1419). Той има с нея една дъщеря: 
Маргарета фон Брауншвайг-Волфенбютел (* 1451, † 1509), омъжена на 5 ноември 1469 г. във Волфенбютел за граф Вилхелм III фон Хенеберг-Шлойзинген (* 1434, † 1480)


Литература
Christa Geckler: Die Celler Herzöge – Leben und Wirken 1371 – 1705. Georg Ströher, Celle 1986, Falsche ISBN 3-921744-05-8
Princess Margarethe zu Hessen.
Ulrich Schwarz: Heinrich der Friedfertige. In: Horst-Rüdiger Jarck, Dieter Lent u. a. (Hrsg.): Braunschweigisches Biographisches Lexikon – 8. bis 18. Jahrhundert. Appelhans Verlag, Braunschweig 2006, ISBN 3-937664-46-7, S. 321f.
Ferdinand Spehr: Heinrich der Friedfertige. In: Allgemeine Deutsche Biographie (ADB). Band 11, Duncker & Humblot, Leipzig 1880, S. 489 – 491.
Die historische Entwicklung des Braunschweigischen Landes..


Източници


Външни препратки
((de)) Stammtafel der Welfen (Linie – Braunschweig)