Подковоносът на Мехели (Rhinolophus mehelyi) е вид дребни бозайници от разред Прилепи. Среща се и в България.


Физическа характеристика
Основните размери на подковоноса на Мехели са:
Дължина на тялото с главата: 4,9 – 6,4 cm
Дължина на опашката: 2,1 – 3,2 cm
Размах на крилата: до 31 cmПрилича на южния подковонос, но е по-голям от него. Гърбът е оцветен в матовожълто, а коремът е светъл. Подковата му е по-тясна, а горният издатък на седлото е по-къс и широк, в сравнение с южния подковонос.


Разпространение и местообитание
Ареалът му обхваща части от Южна Европа, Северна Африка и Югозападна Азия. В България се среща рядко, главно в райони с малка надморска височина.Обитава влажни карстови пещери.


Начин на живот и хранене
Образува големи колонии, достигащи няколко хиляди индивида. Разпределени са на групи от плътно притиснати един до друг подковоноси. Допуска съвместно обитаване с други видове прилепи.Ловува през нощта, основно над ливади и пасища и по-рядко в гори и покрайнините им.


Природозащитен статут
Видът е включен в следните списъци:

Червен списък на застрашените видове (IUCN Red list) - Уязвим (Vulnerable VU)
Директива за местообитанията и дивата флора и фауна на ЕС – Приложение II и IV Основна заплаха за оцеляването му представляват безпокойството и унищожаването на местообитания от човека.
Популацията в България се оценява на 10 000 индивида.


Бележки


Литература
Иванова, Теодора. Концепция за опазване на прилепна фауна и местообитания в България в рамките на Натура 2000. София, 2005
Марков, Георги. Бозайници. Наука и изкуство, София, 1988, стр. 133