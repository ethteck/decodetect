Скепасто̀ или Сулово или Сулево (на гръцки: Σκεπαστό, катаревуса Σκεπαστόν, Скепастон, до 1928 Σούλοβο, Сулово) е село в Гърция, част от дем Бешичко езеро (Волви) в област Централна Македония с 425 жители (2001). 


География
Скепасто е разположено в южното подножие на Богданска планина (Кердилия), над бившето Ланджанско езеро (Ландзас).


История


В Османската империя
В XIX век Сулово е турско село в Лъгадинска каза на Османската империя. Към 1900 година според статистиката на Васил Кънчов („Македония. Етнография и статистика“) в Сулево живеят 110 жители турци.


В Гърция
След Междусъюзническата война в 1913 година Сулово попада в Гърция. В 1913 година селото (Σούλοβον) има 50 жители.През 20-те години турското население на селото се изселва и на негово място са настанени гърци бежанци. Според преброяването от 1928 година Сулово е чисто бежанско село с 87 бежански семейства с 389 души.В 1928 година селото е прекръстено на Скепасто.


Външни препратки
((el)) Официален сайт на дем Бешичко езеро


Бележки